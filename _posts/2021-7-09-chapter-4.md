---
layout: post
comments: true
title: அத்தியாயம் 4
---

வர்க்கியும்‌, அவன்‌ கூட்டமும்‌ கலைச்சேரியிலிருந்து ஒரு
ஸ்பெஷல்‌ லாரியில்‌ ஏறி அந்த மலைப்பிரசேசத்துக்கு வந்து
இறங்கினார்கள்‌. அவர்கள்‌ லாரியிலிருந்து இறங்கியவுடனே ஒரு
சம்பவம்‌ நிகழ்ந்தது.

சிகரெட்‌ பெட்டியிலிருந்து எடுத்த ஈயப்பேப்பரில்‌ மடித்து
வைத்திருந்த ஐந்தாறு செப்புக்‌ காசுகளைக்‌ குலுக்கியவாறு, ஒரு
குறும்புக்காரச்‌ சிறுவன்‌ வர்க்கியின்‌ அருகில்‌ வந்து, மொதலாளி!
சிலுவை வேணுமா? நாலணாவுக்கு அஞ்சு தரேன்‌" என்று
கேட்டான்‌.

அங்கே குழுமியிருந்தவார்களெல்லாம்‌ உரக்கச்‌ சிரித்தார்கள்‌.

"டேய்‌ செத்த மாட்டுக்கறி வியாபாரம்‌ தொடங்குடா. அதான்‌
நல்லது" என்று மற்றொருவன்‌ அபிப்பிராயப்பட்டான்‌.

வாக்கிக்குக்‌ கோபம்‌ கொப்பளித்தது. தான்‌ இங்கே வந்‌ து
சேர்ந்தவுடன்‌ இவ்வூர்க்காரன்களிடமிருந்து கிடைத்த இந்த
நிந்தனையான வரவேற்புக்குத்‌ தகுந்த பதில்‌ கேள்வி கேட்காமல்‌
போனால்‌ கோபம்‌ தணியாது என்று வர்க்கி சபதம்‌ செய்தான்‌.
இவனுங்களுக்கு ஒரு நல்ல பாடத்த கத்துத்தரேன்‌.

அதுபோன்று, ஓர்‌ அக்கிரமக்காரனின்‌ கரிசனத்தோடுதான்‌
வர்க்கி மலபார்‌ மலைநிலத்தின்‌ மண்ணில்‌ விழுந்தான்‌.

மாலை நேரம்‌ நெருங்கிக்‌ கொண்டிருந்தது. சாமான்களையும்‌,
ஆட்களையும்‌ கீழே இறக்கி விட்டுவிட்டு லாரி திரும்பிப்‌
போய்விட்டது. வர்க்கியும்‌ கூட்டமும்‌ பாதையோரத்தில்‌ திகைத்து
நின்றார்கள்‌.

வர்க்கியின்‌ தூரத்து உறவுக்காரன்‌ வரீது. மலபாரில்‌ அவன்‌
ஏற்கனவே குடியேறி விட்டவன்‌. தானும்‌ தன்னுடைய கூட்டமும்‌
மலபாருக்குப்‌ புறப்படுவதாகவும்‌ மெயின்ரோடில்‌ தங்களை
எதிர்பார்த்துக்கொண்டிருக்க வேண்டுமென்‌ றும்‌, வர்க்கி, தான்‌
புறப்படுவதற்கு இரண்டு நாட்களுக்கு முன்பே வரீதுக்குக்‌ கடிதம்‌
எழுதித்‌ தெரிவித்திருந்தான்‌. ஆனால்‌ வரீதையோ அவனுடைய
ஆளையோ அங்கே எங்கும்‌ காணவில்லை. அந்த இடத்திற்கு
அருகே டீக்கடை வியாபாரம்‌ செய்யும்‌ ஒரு முஸ்லிமிடம்‌
கேட்டபோது, வரீதைப்பற்றிய சில செய்திகள்‌ தெரிந்தன. வரீதின்‌
மனைவி மலேரியா காய்ச்சல்‌ கண்டு இறந்துவிட்டாள்‌ என்‌ றும்‌,
வரீது அங்கேயிருந்து ஒன்பது மைல்‌ தூரத்தில்‌ உள்ள ஒரு
மலையோரத்துக்குத்‌ தன்னுடைய இருப்பிடத்தை மாற்றிக்‌
கொண்டான்‌ என்றும்‌ கேள்விப்பட்டபோது, வர்க்கியின்‌ மனம்‌
இடிந்து போய்விட்டது.

அவர்கள்‌ பெட்டி படுக்கைகளைத்‌ தங்கள்‌ முன்னால்‌ குவித்து
வைத்துவிட்டு, இனிமேல்‌ என்ன செய்வது என்று ஆலோசனை
செய்தார்கள்‌.

எல்லாருக்குமே இப்படியப்படியாகப்‌ பயணககளைப்பு
ஏற்பட்டிருந்தது. இனிமேல்‌ ஓர்‌ அடிகூட நகர முடியாது என்கின்ற
மட்டில்‌ அவர்கள்‌ களைப்படைந்திருந்தார்கள்‌. இனந்தெரியாத
வனப்பிரதேசமும்‌, பயங்கரமான தனிமையும்‌ உள்ள இடத்தில்‌
அந்தப்‌ புதிய அகதிகள்‌ குழம்பிப்போய்‌ நின்றார்கள்‌.

ஆகாயம்‌ அந்திநேர உடையைக்‌ கழற்றியது. புதர்களுக்‌
கிடையே பதுங்கியிருந்த இருள்‌ மெல்ல மெல்லப்‌ படரத்‌
தொடங்கியது.

வெள்ளை அரைக்கால்‌ சட்டையும்‌ காக்கி மேல்‌ சட்டையும்‌
அணிந்த ஓர்‌ இளைஞன்‌ புன்னகைத்தவாறு வாக்கியின்‌ முன்னால்‌
வந்து, 'வரீதண்ணன்‌ இங்கேந்து ஒன்பது மைல்‌ தூார்த்தில்‌
வசிக்கிறாரு. அதனால்‌ இன்னிக்கு ராத்திரி என்‌ குடிசையிலேயே
தங்குங்க. நான்‌ தனியாத்தான்‌ இருக்கேன்‌. நாளைக்குக்‌ காலைல
வரீதண்ணன்கிட்ட நானே ஓங்களைக்‌ கூட்டிக்கிட்டுபோயிவுட
றேன்‌" என்று கூறினான்‌.

வர்க்கி அந்த இளைஞனின்‌ முகத்தைக்‌ கூர்ந்து பார்த்தாள்‌.
நல்ல பிரகாசமுள்ள நீண்ட முகம்‌. நல்ல கட்டுமஸ்தான
சதைப்பிடிப்போடு கூடிய நெடிய உடல்‌. அவன்‌ பேசியதை வைத்து
அவனும்‌ திருவிதாங்கூர்க்காரன்தான்‌ என்று வாக்கி புரிந்து
கொண்டான்‌.

"ஒனக்கு சொந்த ஊரு எது?" என்று கேட்டான்‌ வர்க்கி.

"குமுளிக்குப்‌ பக்கம்‌. ஓங்க சொந்த ஊரு எது சார்‌?"

"ஆங்‌, நாங்க முண்டக்காயம்‌, அப்ப, நீ இங்கே தனியாத்தான்‌
இருக்கியா?"

'ஆமாம்‌ எங்களுக்கு இங்க கொஞ்சம்‌ நெலம்‌ இருக்கு. இங்க
உள்ள வெவசாயத்த நான்தான்‌ பாத்துக்கிறேன்‌. என்‌ சித்தப்பா
நாலு மைலு தூரத்தில்‌ மலப்பயிரு இட்டுக்கிட்டு இருக்காரு...
அவுங்களயெல்லாம்‌ கூப்பிடுங்க சார்‌. நாம இப்படியே
போவலாம்‌."

அவர்களுக்கு அந்த நேரத்தில்‌ வந்த அழைப்பு பெரியதொரு
அநுக்கிரகமாகத்தான்‌ தோன்றியது. அவர்கள்‌ அந்த இளைஞரின்‌
பின்னால்‌ தட்டுமுட்டு சாமான்களையும்‌ எடுத்துக்கொண்டு
நடந்தார்கள்‌.

"ஓம்‌ பேரென்ன?" என்று வர்க்கி இளைஞனிடம்‌ கேட்டான்‌.

"அந்தோணி."

"ஒனக்கு எத்தன வயசு அந்தோணி?"

"பதினேழு."

அந்தோணி கூச்சம்‌ கலந்த ஒரு புன்னகையை உதிர்த்துக்‌
கொண்டு தலைகுனிந்து நடந்தான்‌.

"ஒன்னோட குடிசைக்கு ரொம்ப தூரம்‌ போவணுமா?" என்று
வாக்கி கேட்டான்‌.

"இல்ல, அதோ முன்னால்‌ தெரியுதே ஒரு குன்று, அத ஏறி
இறங்கினா, எங்க குடிசைக்கு முன்னால்‌ இருக்குற தோப்புத்‌
தெரியும்‌."

அந்த மலைப்பிரதேசம்‌ முழுவதையும்‌ இருள்‌ மூடிவிட்டிருந்தது.
இருளில்‌ தட்டுத்‌ தடுமாறிக்‌ கொண்டு அவர்கள்‌ அந்தக்‌ காட்டுப்‌
பாதையில்‌ ஏறினார்கள்‌.

"இங்கே புலி கிலி உண்டா?" என்று சிறிது பயத்துடனேயே
வர்க்கி கேட்டான்‌.

"அப்படியிப்படி காணும்‌. அதனால்‌ நீங்க பயப்படவேனாஞ்‌
சார்‌. அது ஒன்னும்‌ ஒபத்திரவம்‌ செய்யாது."

கூடவந்த ஆண்களையும்‌ வயதுவந்த இளம்‌ பெண்களையும்‌
வயது முதிர்ந்த தாய்மார்களையும்‌, சிறுவர்களையும்‌ சிறு
குழந்தைகளையும்‌ ஒன்று சேர்த்து நடுவில்‌ விட்டுவிட்டு, வர்க்கி
தன்னுடைய டார்ச்‌ லைட்டை மின்ன வைத்தான்‌. கையில்‌ பெரிய
தொரு கட்டாரிக்கத்தியை நிமிர்த்திப்பிடித்து எல்லாருக்கும்‌
பின்னால்‌ நடந்தான்‌. அவர்களை அழைத்துக்கொண்டு அவர்‌
களுக்கு முன்னால்‌ அந்தோணி சென்றான்‌.

அரைமணி நேரம்‌ நடந்த பின்‌. அவர்கள்‌ அந்தோணியினுடைய
குடிசை முற்றத்தை அடைந்தார்கள்‌.

அந்தோணி உள்ளே சென்று விளக்கைக்‌ கொளுத்தினான்‌.
அவர்கள்‌, குடிசையின்‌ வராண்டாவில்‌ ஏறி, பெட்டி மூட்டைகளை
யெல்லாம்‌ இறக்கி வைத்துவிட்டு, பாயை விரித்து தலைமாடு
கால்மாடாகப்‌ படுத்தார்கள்‌.

அந்தோணி அந்தக்‌ குடிசையின்‌ மேற்குப்‌ பக்கத்‌ தாழ்வாரத்தை
அடைந்து, ஒரு பெரிய சொம்பில்‌ தண்ணீரை நிரப்பி அடுப்பில்‌
வைத்து தீ மூட்டத்‌ தொடங்கினான்‌.

"அங்க என்ன செய்யற அந்தோணி?" என்று படுத்த இடத்தி
லிருந்தே தலையைத்‌ தூக்கி உறக்கக்‌ கேட்டான்‌ வர்க்கி.

"கொஞ்சங்‌ கஞ்சி காச்சப்போறேன்‌."

"ஒனக்கு மட்டும்‌ செஞ்சுக்கோ அந்தோணி. எங்களுக்கு
வேணாம்‌!"

"பரவாயில்ல. நீங்க ரொம்ப தாரம்‌ பயணம்‌ செஞ்சி ரொம்பக்‌
களைச்சுப்‌ போயிருக்கீங்களே?"

"களைப்பாயிருந்தாலும்‌ பசி எடுக்கல அந்தேரி. நாங்க
தலைச்சோலை உள்ள ஒரு ஓட்டல்ல சாப்பாடு வாங்கி சாப்டுட்டு
தான்‌ லாரில ஏறினோம்‌."

"ஒங்களுக்கு வேண்டாதிருக்கலாம்‌. கூட வந்த சிறிசுங்க இருக்கே?
அதுங்களுக்கு ராத்திரில கொஞ்சங்‌ கஞ்சியாச்சம்‌ கொடுக்காம
இருக்கக்கூடாது. அப்புறம்‌, நீங்களும்‌ என்‌ குடிசைல ராப்பட்டினி
கெடக்க என்‌ மனசு சம்மதிக்கல. இங்க அரிசியும்‌ வெறவும்‌ நெறய
இருக்கு. சோறாக்கற வேலை மட்டுந்தானே... அதுக்கென்ன?"
என்று அந்தோணி அடுப்போடு அக்னிப்‌ பரீட்சை செய்து
கொண்டு சொன்னான்‌.

"அப்படின்னா, ஒனக்குத்‌ தனியா செய்யக்‌ கஷ்டமாயிருக்கும்‌.
ஆனிக்குட்டி, நீ போய்‌ அந்தோணிக்கு ஏதாச்சும்‌ ஒதவி செய்யேன்‌."

பெண்கள்‌ படுத்திருந்த பாயிலிருந்து ஓர்‌ இளம்‌ பெண்ணின்‌
உருவம்‌ மெல்ல எழுந்தது. சுமார்‌ பதினான்கு வயதான ஒரு பருவ
மங்கை. அவள்‌ எழுந்து அவிழ்ந்து கிடந்த தன்‌ தலைமுடியைக்‌
கட்டிக்கொண்டு, மயங்கிய விழிகளுடன்‌ கூடிய மங்கிய புன்னகை
யோடு மெதுவாக அந்தோணியின்‌ அருகே நகர்ந்து வந்து, தான்‌
செய்யவேண்டிய வேலையின் உத்திரவிற்காக காத்து, ஒரு
குழம்பிய நிலையில்‌ நின்று கொண்டிருந்தான்‌.

அந்தோணி அவளை உற்றுப்பார்த்தான்‌. அவளுடைய உதடு
களுக்கிடையே ஒரு முல்லைப்‌ பூமாலை தெளிந்து வந்தது. அவள்‌
கீழே பார்த்துக்‌ கொண்டு, "நான்‌ கஞ்சிக்‌ காய்ச்சிறேன்‌" என்று
கூறினாள்‌.

அந்தாோணியை அங்கிருந்து எழுந்து கொள்ளச்‌ சொல்வதற்‌
கான ஒரு விண்ணப்பமாக அந்த வாக்கியம்‌ அமைந்தது.
அந்தோணிக்கு அனுதாபம்‌ தோன்றியது. அவள்‌, பயணத்தினால்‌
நன்றாகக்‌ களைத்திருந்தான்‌. அவள்‌ மூலம்‌ அப்போது வேலை
வாங்க அவன்‌ மனம்‌ அனுமஇக்கவில்லை. அவளுடைய "சர்வீஸை"
நிராகரிக்கவும்‌ தோன்றவில்லை. ஒன்றும்‌ சொல்ல நாக்கு
எழும்பவில்லை. அவன்‌ அடுப்பில்‌ அருகிலிருந்து விலகினான்‌.

ஆனிக்குட்டி, மீண்டும்‌ முகத்தை உயர்த்தி மலர்ந்த விழிகளால்‌
அந்தோணியின்‌ முகத்தை நோக்கினாள்‌. மறுபடியும்‌ அந்த
முல்லைப்பூமாலை ஒன்றை வெளியிட்டு, மெல்ல அடுப்பி ற்கு
முன்னால்‌ கால்களை மடக்கி அமர்ந்து தலை குனிந்து அடுப்பை
ஊதத்‌ தொடங்கினாள்‌.

ஆனிக்குட்டியின்‌ மலர்ந்த விழிகளில்‌ பயணக்களைப்பு உறைந்து
கிடந்தததோடு, ஒர்‌ இரக்கமோ அல்லது உதவியற்ற தன்மையோ
ஏதோ ஒன்று நிழல்தட்டியிருந்தது. ஒரு மான்‌ குட்டியின்‌
முகபாவத்தைப்‌ போல்‌ அவள்‌ முகமும்‌ இருந்தது. அவளுடைய
சுருண்ட தலைமூடி தூசு படிந்து நிறம்‌ மாறியும்‌
அலங்கோலப்பட்டும்‌ கிடந்தது. குட்டையான மயிர்கள்‌ காற்றில்‌
அலைந்து, நெற்றியிலும்‌ கன்னங்களின்‌ மேல்‌ பரப்பி லும்‌ இடை
யிடையே உருண்டு கொண்டிருந்தன. அடுப்பில்‌ வேகமாகப்‌
பற்றுகின்‌ற நெருப்பில்‌ பொன்போன்ற பிரகாசத்தில்‌, அவளு
டைய இடது கன்னத்தில்‌ உதடுகளுக்கு அருகில்‌ சிறு வட்ட வடிவில்‌
ஒரு மச்சம்‌ தெளிந்து காண ஆரம்பித்தது.

அந்தோணி அவள்‌ அருகில்‌ நின்று கொண்டே அவைகளை
யெல்லாம்‌ பார்த்தான்‌. பின்‌, அந்த யுவதியை அதுபோல்‌
பார்த்துக்கொண்டு நின்றதில்‌ தான்‌ குற்றம்‌ செய்து விட்டோமோ
என எண்ணி அவன்‌ பச்சாதாபப்படவும்‌ செய்தான்‌.

சிறிதுநேரம்‌ சென்றதும்‌ அந்தோணி அடுக்களையின்‌ அருகி
லிருந்து கொஞ்சம்‌ மரவள்ளிக்கிழங்கு எடுத்துக்‌ கழே போட்டு,
தோலை உரிக்கத்‌ தொடங்கினான்‌.

"கரண்டியில்லியா" என்று ஆனிக்குட்டி திரும்பி அந்தோணி
யிடம்‌ கேட்டாள்‌.

அதோ அங்க... ஆங்‌... மூங்கில்‌ கழி தொங்கிக்கிட்டு இருக்குதே
அதுக்குப்‌ பின்னால உள்ள தட்டியில சொருகி வைச்‌சருக்கும்‌
பாரு.

ஆனிக்குட்டி தரையில்‌ கையை ஊன்றி எழுந்து தட்டியில்‌
சொருகி வைத்திருந்த கரண்டியை உருவி எடுத்து அடுப்பின்‌
மேடையில்‌ வைக்தாள்‌.

"அரிசி எங்க வச்சிருக்கீங்க?" என்று அவள்‌ மீண்டும்‌ கேட்டாள்‌.

"அந்த சொம்புல அளந்து வெச்சிருக்கேன்‌."

அரிசியுள்ள சொம்பைக்‌ கையில்‌ எடுத்துக்கொண்டு அவள்‌
அரிசி கழுவுவதற்காக வெளியே சென்றாள்‌.

அரிசியைக்‌ கழுவி அடுப்பிலுள்ள பாத்திரத்தில்‌ போட்டுவிட்டு,
அவள்‌ மீண்டும்‌ முன்பு போலவே முகத்தைக்‌ குனிந்து உட்கார்ந்து
கொண்டாள்‌.

மரவள்ளிக்‌ கிழங்கை நறுக்கிக்‌ கொண்டிருக்கும்‌ போதே
அந்தோணியின்‌ மனதில்‌ பல புதிய சிந்தனைகள்‌ கடந்து
போய்க்கொண்டிருந்தன. ஆனிக்குட்டியை அந்தோணி, அன்று
நடந்து வந்து கொண்டிருக்கும்போதுதான்‌ பார்த்தான்‌. ஒரே
ஊர்க்காரர்கள்‌; ஒரே சமூகத்தவர்கள்‌; ஒரே காட்டு மண்ணில்‌
பிறந்தவர்கள்‌; ஆனால்‌ அவர்கள்‌ சந்தித்துக்‌ கொள்வது அவர்கட்‌
பிறந்த மண்ணிலிருந்து இருநூறு மைல்கள்‌ தூரத்திலுள்ள
மற்றொறு மலைப்பிரதேசத்தில்‌ வைத்து, அதுவும்‌ குடும்பத்‌
தலைவன்‌, குடும்பத்‌ தலைவியாக வேஷம்‌ போட்டு நடிக்க கூடிய
ஒரு காட்சியில்‌...

வர்க்கியும்‌ அவன்‌ கூட்டாளிகளும்‌ நல்ல உறக்கத்தில்‌ மூழ்கி
இருந்தார்கள்‌. அந்த இரண்டு இளம்‌ இதயங்கள்‌ மட்டும்‌ விழித்‌
இருந்து வேலையைப்‌ பரிமாறிக்கொண்டிருந்‌தன. இருவருக்குள்ளும்‌
பலதைப்‌ பற்றித்‌ தெரிந்து கொள்ளவும்‌ பேசிக்‌ கொள்‌ ளவும்‌
ஆசை உண்டு. ஆனால்‌ இருவரும்‌ ஒன்றும்‌ உரையாடவில்லை.

அந்த அமைதியில்‌ அடுப்பின்‌ அக்னி மட்டும்‌ ஒரே சீரான
ஹூங்காரத்துடன்‌ ஜொலித்துக்கொண்டிருந்தது.

"வர்க்கி சார்‌ ஒன்‌ அப்பாவா?" வெகுநேர அமைதிக்குப்‌ பின்‌
அந்தோணி அவளிடம்‌ ஒரு கேள்வியைக்‌ கேட்டான்‌.

"இல்ல" என்று அவள்‌ கீழே பார்த்தவாறு தலையைக்‌
குலுக்கிவிட்டு, "எனக்கு அப்பாம்மா யாருமில்ல. அவரோட
தூரத்து சொந்தக்காரி நான்‌" என்று பதில்‌ கூறினாள்‌.

"எனக்கும்‌ அப்பாம்மா யாருமில்லை. என்னோட சித்தப்பா
தான்‌ என்னை வளர்த்தது" என்று அந்தோணி இரக்கத்துடன்‌
சொன்னான்‌.

ஆனிக்குட்டி தன்‌ கருவிழிகளை மலரச்செய்து அந்தோணியின்‌
முகத்தை இரக்கத்துடன்‌ பார்த்தாள்‌.

அந்தோணியும்‌ அவளை ஏறிட்டுப்‌ பார்த்துவிட்டு, "சித்தப்பா
என்னை இங்கே தனியா விட்டுட்டு, அவரு அங்க தனியா
வசிக்கிறாரு" என்று கூறினான்‌.

"அப்ப இந்தக்‌ காட்டுப்பிரதேசத்தில்‌ தனியாவா வசிக்கறீங்க?"

"தனியா இல்ல. கர்த்தரும்‌ எங்கூடவே இருக்காரு."

"ஐயோ!" முழுமையான ஓர்‌ அநுதாபப்‌ பிரகடனம்‌
ஆனிக்குட்டியின்‌ உதடுகளிலிருந்து அடர்ந்து விழுந்தது.

அந்த ஓர்‌ அநாதைப்‌ பிறவிகளும்‌ இவ்வாறு பரஸ்பரம்‌
தங்களுடைய உதவியற்ற தன்மையை நிரூபித்தவண்ணம்‌ இரண்டு
மணி நேரத்தைக்‌ கழித்தார்கள்‌.

கஞ்சியும்‌ மரவள்ளிக்கிழங்கும்‌ வெந்து தயாரானதும்‌
அந்தோணி வர்க்கியையும்‌ அவனுடைய கூட்டத்தாரையும்‌ தட்டி
எழுப்பினான்‌.

அவர்கள்‌ வராண்டாவில்‌ அமர்ந்து கஞ்சியையும்‌ அதற்கான
வேகவைத்திருந்த கிழங்கின்‌ தொட்டுக்கையையும்‌ சாப்பிட்டுக்‌
கொண்டிருக்கும்போதே, முன்பக்கத்தில்‌ தூரத்திலுள்ள ஒரு
குன்றின்‌ சரிவில்‌ தெரிந்த வெளிச்சத்தைச்‌ சுட்டிக்‌ காண்பித்து,
"அங்க தங்கியிருக்கிறது நம்ம ஜனங்களா?" என்று கேட்டான்‌
வர்க்கி.

"இல்ல இங்க உள்ள ஒரு மொதலாளியோட காரியஸ்தன்‌,
கிருஷ்ணநம்பியாரோட வூடுதான்‌ அங்க தெரியுது" என்று
அந்தோணி சொன்னான்‌.

மறுநாள்‌ விடியற்காலையில்‌ எல்லோரையும்‌ எழுப்பிவிட்டு
பயணத்தைத்‌ தொடர வாக்கி உத்திரவிட்டான்‌. அவர்கள்‌
பெட்டிகளையும்‌, மூட்டைகளையம்‌ தலையில்‌ தூக்கி வைத்துக்‌
கொண்டு வரீதின்‌ இருப்பிடத்தை நோக்கிப்‌ புறப்பட்டார்கள்‌.
அந்தோணி வழிகாட்டியாக நடந்தான்‌.

அந்தக்‌ குன்றுப்‌ பிரதேசங்கள்‌ உதய வெளிச்சத்தில்‌ குளித்துக்‌
கொண்டு நின்றன. காய்கறித்‌ தோட்டம்‌ புதிய விவசாயத்தினால்‌
அங்கங்கே பச்சைக்கம்பளத்தை விரித்திருந்தது. அந்தக்‌ குன்றின்‌
உச்சியில்‌ மட்டும்‌ சில புதர்களும்‌ மூங்கில்‌ காடுகளும்‌ வெட்டப்‌
படாமல்‌ இருந்தன. அவை அந்தக்‌ குன்றுக்கு ஒரு தலையலங்‌
காரத்தைப்‌ போன்று மலர்ச்சியாக இருந்தன. அது வர்ணம்‌
பூசப்பட்ட ஒரு சீனா ஜாடியில்‌ ஒரு பூச்செண்டைச்‌ சொருகி
வைத்திருப்பது போன்று தோன்றிற்று. அந்த ஜாடியில்‌ வயிறு
பாகத்தில்‌ ஒரு மச்சம்‌ விமுந்தது போல்‌ அந்தோணியின்‌ சிறிய
குடிசையும்‌ தூரத்தில்‌ தெரிந்தது.

"இவையெல்லாம்‌ ஒன்னோட விவசாயம்தானா, அந்தோணி?"
என்று ஆச்சரியத்துடன்‌ கேட்டான்‌ வர்க்கி.

"ஆமாம்‌" என்று விநயத்துடன்‌ ஒரு புன்னகை செய்து கீழே
பார்த்துக்கொண்டே சொன்ன அந்தோணி, "எல்லாம்‌
கர்த்தரோட கருணைதான்‌. எல்லாம்‌ சேந்து முப்பது ஏக்கரு
இருக்கு. சுமாரா பதினைந்து ஏக்கர்‌ எடத்தில வெவசாயம்‌
நடக்குது" என்று கூறினான்‌.

அத்தனையும்‌ சொன்ன அந்தோணி எதேச்சையாகத்‌ திரும்பி
பார்த்தபோது, ஆனிக்குட்டியின்‌ கருவிழிகளுக்கு நேரே அவன்‌
பார்வை சென்று விழுந்தது.

பத்து மணிக்கு அவர்கள்‌ வரீதின்‌ இருப்பிடத்தை
அடைந்தார்கள்‌.

குடிசை வராண்டாவில்‌ போட்டிருந்த ஒரு கயிற்றுக்‌ கட்டிலி
லிருந்து இளைத்துக்‌ குலுங்கிக்‌ கொண்டு, தாடியும்‌ மீசையும்‌
வளர்ந்த விகாரமான ஒரு முகம்‌ அவர்களை எதிர்நோக்கியது.

பாவம்‌, வரீது. அவன்‌ மலேரியா காய்ச்சல்‌ கண்டு ஒரேடியாகப்‌
படுக்கையில்‌ விழுந்து பத்து நாட்கள்‌ கழிந்துவிட்டன. மஞ்சள்
பூத்த கண்களைத்‌ திறந்து பெரூமுச்சுடன்‌, தன்னை நோக்கித்‌ தன்‌
கையாலேயே சுட்டிக்காட்டி, "பாத்தீங்களா என நெலமைய?"
என்று கேட்ட வரீது, பின்பு பத்து விரல்களையும்‌ உயர்த்தி
விரித்துக்காட்டி, "இத்தனை நாளாய்ட்டது நான்‌ படுக்கையில
படுத்து..." என்று சொன்னான்‌.

---
