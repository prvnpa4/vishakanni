---
layout: post
comments: true
title: அத்தியாயங்கள் 36 - 50
---

## 36

குன்னோளி பெரிய நம்பியாருடைய நாலுக்கட்டு வீட்டில்‌
முற்றம்‌, தினந்தோறும்‌ ஒரு நீதி மன்றமாக மாறிவிடும்‌.
திருவிதாங்கூரிலிருந்து கடல்‌ அலையைப்போல்‌ விழுந்தடித்து ஓடி
வரும்‌ கிறிஸ்துவர்களான, புதிய குடியேறும்‌ கூட்டத்தார்கள்‌ அப்‌
பிரதேசத்தில்‌ எழுதி வாங்கிய மலை நிலங்கள்‌ முக்கால்‌ பங்கும்‌
குன்னோளிக்குச்‌ சொந்தமான பூர்விக இடங்களாகும்‌.

பெரியவரும்‌, முதல்‌ காரியஸ்தன்‌ சாத்துக்குறுப்பும்‌, சில
பஞ்சாயத்துக்கள்‌ பேசும்‌ குறுப்புகளும்‌, வராண்டாவில்‌ இருந்தார்‌
கள்‌. முற்றத்தைச்‌ சுற்றியுள்ள உடைந்த மதில்‌ சுவரிடம்‌ நிற்கின்ற
கூட்டம்‌, தங்களுடைய சங்கடங்களைத்‌ தெரிவிப்பதற்காக வந்த
கிருஸ்துவா்களாவர்‌.

"ஓளசேப்பு! எதையோ சொல்ல வந்திருக்கான்‌" -- சாத்துக்‌
குறுப்பு பெரியவரிடம்‌ கூறினான்‌.

"டேய்‌ ஒளசேப்பு! இங்க வா" சாத்துக்குறுப்பு முற்றத்தில்‌
பதுங்கி நின்ற நடுத்தர வயதான ஒரு முறுக்கு மீசைக்காரனைக்‌
கூவி அழைத்தான்‌.

ஒளசேப்பு தோளிலிருந்து தன்‌ இரண்டாவது துண்டை எடுத்து
இடுப்பில்‌ சுற்றி, வலது கையை மூக்கிற்கு நேராக மடக்கிப்‌
பிடித்து, ஆசாரமாக நடித்துக்கொண்டு முனனால்‌ வந்து, பெரிய
வரை வணங்கித்‌ தலை தாழ்த்தி நின்றான.

"கிருஷ்ணா, வெத்தல பாக்கு" என்று பெரியவர்‌ யாதொரு
அசைவும்‌ இல்லாமல்‌ ஆணையிட்டார்‌.

"அப்போ, நீ ஒன்‌ ஊருக்கே திரும்பிப்போவதா தீர்மானிச்
சிட்டே இல்ல?" என்று சாத்துக்குறுப்பு விண்ணப்பக்காரனை
விசாரணை செய்யத்‌ தொடங்கினான்‌.

"தீர்மானிச்சிட்டேன்‌ எஜமான்‌!" ஒளசேப்பு பெரியவரின்‌
முகத்தை மெல்லக்‌ கண்களை உயர்த்திப்‌ பார்த்துவிட்டு, வினய
மான குரலில்‌ சொன்னான்‌. "அடியேனுக்கு ரொம்பக கஷ்டம்‌
வந்திடுச்சி, பொண்டாட்டியும்‌ செத்துட்டா, ரெண்டு கொழந்
தைங்களும்‌ செத்துட்டுது. கையில இருந்த பணமெல்லாம்‌ தீர்ந்‌
துட்டுது. முன்னூறு ரூபா கடனும்‌ வந்துட்டுது --"

"இவன்‌ நெலம்‌ எங்க இருக்கு?" என்று பெரியவர் விசாரித்தார்‌.

"தங்களோட  திருக்கரிமலையின்‌ தெக்குச்சரிவுல இருக்கு"
சாத்துக்குறுப்பு விவரம்‌ சொன்னான்‌.

"அங்க பயிரிட்டது ஏதாச்சும்‌ பாக்கியிருக்கா?" என்று சாத்துக்‌
குறுப்பு விசாரணையைத்‌ தொடர்ந்தான்‌.

"எஜமான்‌ போயிப்பார்க்கணும்‌ - அடியேன்‌ ஒண்ணுமே
அனுபவிக்கல!"

"எல்லாத்தியும்‌ பன்னி அனுபவிச்சி வருதில்ல?" என்று பெரியவர்‌,
கிருஷ்ணக்குறுப்பு சுருட்டிக்கொடுத்த தாம்பூலத்தை வாங்கி
வாயில்போட்டு மென்று கொண்டே கேட்டார்‌, சரி நீ எவ்வளவோ
கொடுத்திருந்தே?'

"நாற்பது ஏக்கரு நெலத்துக்கும்‌ இரண்டு நூறுரூபாய்‌, குத்தகப்‌
பணம்‌ இரண்டு நூறு ரூபா, முன்குத்தக - ஏஐண்டுகளுக்கும்‌
மத்ததுக்கும்‌ 150 ரூவா, காட்டை வெட்டிச்‌ சீராக்கவும்‌ மத்த
செலவுக்கும்‌ 450 ரூவா. எல்லாஞ்சேந்து ஆயிரம்‌ ரூவா வரைக்கும்‌
செலவாயி இருக்கும்‌."

"மத்தச்‌ செலவு வெஷயத்த அப்படியே வையி--" பெரியவர்‌
அவன்‌ சொன்னதைத்‌ தடுத்துச்‌ சொன்னார்‌: "குன்னோளிக்கு நீ
கொடுத்தது ஆக மொத்தம்‌ 400 ரூவா தானே?

"ஆமாம்‌, எஜமான்‌. 400 ரூவா தான்‌.

"சரி இனிமே சொல்லு, நாங்க என்னா செய்யணும்‌?"

"அடியேனுக்கு முன்னூறு ரூவா கடன்‌ இருக்கு. இனிமே இங்க
வசிக்கணும்னு நெனைக்கில. திரும்ப எங்க ஊருக்கே போவணும்‌."

"போயேன்‌.

"எஜமான்‌, அடியேனுடைய நெலத்தையும்‌ பயிரையும்‌
எடுத்துக்கணும்‌"

"எங்களுக்கு நெலத்துக்கு அவசியமில்ல. நீ ஒன்னோட
ஊருக்காரங்க யாரு கிட்டயாவது போயி விசாரிச்சி பாரு"

"வாங்கறத்துக்கு யாரும்‌ வரல. அடியேனக்‌ காப்பாத்த இப்ப
எஜமான்‌ மட்டும்தான தெரியறாங்க."

"நெலத்தத்‌ திரும்ப வாங்கி நாங்க என்ன செய்யறது?"

"அதுல ஒரு போகம்‌ பயிரு இருக்கு."

"முத்தாத பயிருதானே இருக்கு? அங்க இன்னமும்‌ பணத்தப்‌
போட வழி தெரியலியே".

"அடியேனுக்கு வேற கதியில்ல."

பெரியவரும்‌ சாத்துக்குறுப்பும்‌ சேர்ந்து என்னவோ தங்களுக்குள்‌
ஆலோசனை நடத்தினார்கள்‌. பிறகு சாத்துக்குறுப்பு உரக்கச்‌
சொன்னான்‌:

"ஆவட்டும்‌, எறநூறு ரூவா வேணாத்‌ திருப்பித்‌ தரலாம்‌.
அதுக்கு ஒரு பத்திரம்‌ எழுதிக்‌ கையெழுத்தையும்‌ போடு."

ஒளசேப்பு நடுக்கினான்‌. இருநூறு ரூபா! கடனே முன்னூறு
ரூபா வரையில்‌ உள்ளது.

"முன்னூறு ரூவாயைக்‌ கொடுக்காமப்போனா வீரான்‌ குஞ்ஞி
என்னை விடமாட்டான்‌ எஜமான்‌. ஊருக்குப்‌ போயிச்‌
சேரணும்னா நூறு ரூவாவாச்சிம்‌ செலவாவும்‌. ஐநூறு
ரூவாயாச்சும்‌ தயவு செஞ்சி இந்த ஏழைக்கு அனுமதிக்கணும்‌"

"எதைப்பாத்துடா ஒனக்கு ஐநூறு ரூவா அனுமதக்கிறது?"

பெரியவர்‌ வேகமாகக்‌ கூறினார்‌: "சட்டப்படி ஒனக்கு ஒரு ஒத்தப்‌
பைசாக்கூடத்‌ திருப்பி தரணும்கிற அவசியமில்ல. நாங்களும்‌ இங்க
வெவசாயம்‌ செய்யப்போறதில்ல. புதுசா வர்றகூட்டங்களும்‌
புதுமலை நெலம்‌தான்‌ வேணும்னு கட்டாயப்படுத்தறாங்க. நீயும்‌
பன்னியும்‌ கொத்திக்‌ கிளறிய நெலம்‌ யாருக்கு வேணும்‌? எறநூறு
ரூவா தர்றதே ஒரு தருமத்துக்குத்தான்‌. பிரதிபலன்‌ ௭திரு
பாத்துல்ல!"

"எஜமான்‌ ஒரு ஆள அனுப்பிப்பாருங்க. ரெண்டாயிரம்‌ ரூவா
பயிரு அங்க கெடக்குது. அதப்பாத்துக்க ஆருமில்ல, அறு
வடைக்குப்‌ பணமுமில்ல."

"வாங்கறதுக்கு ஆளுருக்கான்னு போயி விசாரியேன்‌".

"எங்க கூட்டத்தால, அவுங்கவுங்க நெலத்தப்‌ பாத்துக்கறதுக்கே
முடியல எஜமான்‌. இன்னும்‌ காத்திருந்தா அந்தப்‌ பயிரும்‌
அப்பிடியே நாசமாயிடும்‌. அடியேனும்‌ இங்கியே மல சொரங்கண்டு
செத்துடுவேன்."

பெரியவரும்‌ சாத்துக்குறுப்பும்‌ தங்களுக்குள்‌ மறுயடியும்‌
எதையோ முணுமுணுத்துக்‌ கொண்டார்கள்‌. கடைசியில்‌
சாத்துக்குறுப்பு ஒளசேப்பின்‌ கேஸைப்‌ புனர்‌ விசாரணைக்கு
வைத்திருப்பதாக அவனுக்குத்‌ தெரிவித்தான்‌:

"நான்‌ நாளைக்கி சாயங்காலமா அங்க வந்து ஒன்னோட
பயிரயெல்லாம்‌ பாக்கறேன்‌. நீ திங்கக்கெழமக்‌ காலைல இங்க
வந்தா வெவரம்‌ சொல்றோம்‌. நீ இப்பப்‌ போவலாம்‌."

ஒளசேப்பு, பெரியவரையும்‌ காரியஸ்தனையும்‌ நன்றியுடன்‌
வணங்கிவிட்டு பின்னாலேயே சென்று தலையைத்‌ தாழ்த்திக்‌
கொண்டு திரும்பி நடந்தான்‌.

ஒளசேப்பு படிக்கட்டை அடைந்தபோது, நான்கைந்து பேர்கள்‌
சேர்ந்து ஒரு கிறிஸ்துவனின்‌ கைகளை மடக்கிக்‌ கட்டி இழுத்துக்‌
கொண்டு வரும்‌ காட்சியைக்‌ கண்டான்‌. என்ன விஷயம்‌ என்று
தெரிந்து கொள்ளும்‌ ஆவலுடன்‌ ஒளசேப்பு அங்கேயே தங்கி
நின்றான்‌.

அந்த அரைநிர்வாணத்‌ தடியனை நெட்டித்தள்ளி, அவர்கள்‌
பெரியவரின்‌ முன்னால்‌ ஆஜராக்கினார்கள்‌.

பெரியவர்‌ ஒரு சிறிய புன்னகையுடன்‌ கையை விரித்து
ஆட்டிக்கொண்டே என்ன விஷயமென்று விசாரித்தார்‌.

"இவன்‌ ஒரு பெரிய திருட்டுப்பய எஜமான்‌!" என்று அந்தக்‌
கூட்டத்தில்‌ இருந்த குடுமிக்காரனான ஒரு கிழவன்‌ முன்னால்‌
வந்து விளக்கினான்‌:

"இவனால்‌ ஏற்படற ஒபத்தரவம்‌ கொஞ்ச நஞ்சமில்ல எஐமான்‌.
வாழக்கொலைய வெட்டறது, தேங்காய்‌ பறிக்கிறது, வூட்ல யாரும்‌
இல்லாத நேரம்‌ பாத்து உள்ள பூந்து, கலயத்துல இருக்குற
கஞ்சியையும்‌ சோத்தையும்‌ திங்கறது, திரும்பிப்‌ போவும்போது
கண்ல காண்ற சாமானையெல்லாம்‌ எடுத்துக்கிறது. இதெல்லாம்‌
இந்தப்‌ பன்னிப்பயவேல எஜமான்‌. இவனால ஊராளுங்க தங்களுக்‌
குள்ளாற சண்டப்‌ போட்டுக்கறாங்க. முந்தா நாளு கல்லூரி
ஆத்துல வண்ணாத்தி காய வச்சிருந்த செல துணிகளயும்‌, முண்டு
களயும்‌ யாரோ மூட்ட கட்டிக்கிட்டுப்‌ போயிட்டாங்க. அதயும்‌
இவன்‌ தான்‌ செஞ்சிருக்கணும்‌. நேத்து ராத்திரி இவன்‌ கையும்‌
களவுமா எங்க கிட்ட ஆப்புட்டுக்கிட்டான்‌. இவன்‌ ஆண்டி ஆசாரி
மாட்டுக்‌ கொட்டாயில பசுமாட்டத்‌ திருட மொனைஞ்ச போது,
ஆசாரி பொண்டாட்டி பாத்துட்டுக்‌ கூப்பாடு போட்டா. அப்ப
இவன்‌ கொட்டாயின்‌ பின்பொறமா ஓடியிருக்கான்‌. அவசரத்துல
ஓடும்போது சாணிக்குழில போயி வுழுந்திருக்கான்‌. சாணிக்குழில
இவன்‌ பொறண்டுட்டு இருந்தப்ப, இவன நாங்க புடிச்சி மாட்டுக்‌
கொட்டாயில கட்டிட்டோம்‌. அப்புறம்தான்‌ இவன இங்க
கொண்டாந்திருக்கோம்‌. இனிமே எஜமான்‌ உத்திரவு போல
நடக்கிறோம்‌."

பெரியவர்‌ அந்தக்‌ குற்றவாளியை அனுதாபத்துடன்‌ ஒருமுறை
நோக்கினார்‌. சாணத்தில்‌ புரண்ட கிடா எருமையைப்போன்ற
உருவம்‌. கழுத்தில்‌ சிலுவை மட்டும்‌ தொடங்கியது.

"இவன்‌ எங்க இருக்கான்‌?" என்று கேட்டார்‌ பெரியவர்‌.

"குளியன்‌ மலக்குன்றுல வெவசாயம்‌ செய்யறான்‌. இவன
மாத்‌தன்னு இவுங்க ஆளுங்க கூப்பிடறாங்க".

"ஏண்டா டேய்‌, இவுங்க ஒன்னப்பத்திச்‌ சொல்றதெல்லாம்‌
உண்மைதானா?" என்று பெரியவர்‌ மாத்தனிடம்‌ கேட்டார்‌.

மாத்தன்‌ ஒன்றும்‌ பேசவில்லை. இது ஒன்றும்‌ தன்னைச்‌
சம்பந்தப்படுத்துகிற விஷயமில்லை என்ற பாவனையில்‌, அவன்‌
தன் தலையைச்‌ சாய்த்து, தூரத்தில்‌ தெரியும்‌ ஒரு பனை
மரத்தின்மேல்‌ உட்கார்ந்திருக்கும்‌ ஒரு கழுகைப்‌ பார்த்துக்‌
கொண்டு நின்றான்‌.

"ஏண்டா அண்ணாச்சி, நீ பசுமாட்டத்‌ திருடப்‌ போனது
உண்மைதானா?" என்று பெரியவர்‌ உரக்க மீண்டும்‌ கேட்டார்‌.

பதில்‌ இல்லை.

"டேய்‌, ஒங்கிட்ட எஜமான்‌ கேக்கறது ஒன்‌ காதுல வுழலியா?"
காரியஸ் தன்‌ சாத்துக்குறுப்பு முரட்டுக்‌ குரலில்‌ கேட்டான்‌.

மாத்தன்‌ பேசவில்லை. பசுவைத்‌ திருடச்சென்ற குற்றம்‌
மட்டுமில்லாமல்‌, வாழைக்குலை வெட்டியது, வண்ணாத்தியின்‌
துணிகளைத்‌ திருடியது முதலான குற்றங்களையும்‌ அவன்மேல்‌
சுமத்தியதை, அவன்‌ கேட்டுக்கொண்டுதான்‌ இருந்தான்‌. ஆனால்‌,
தன்மேல்‌ இரட்டைக்‌ கொலைக்‌ குற்றத்தைச்‌ சுமத்தினாலும்‌
மாத்தன் பேசக்கூடிய பாவனையில்‌ இல்லை என்றால்‌ என்ன
செய்வது?

"ஊமையா இவன்‌?" என்று பெரியவர் கோபத்துடன்‌ கேட்டார்‌.

"இல்ல எஜமான்‌!" குடுமிக்காரக்‌ கிழவன்‌ சொன்னான்‌, "நேத்து
ரெண்டு வுட்டபோது ஆணை அலர்ற மாதிரி அலறினான்‌. இவன
போலீஸ்‌ ஸ்டேஷனுக்குக்‌ கொண்டு போனா, அங்க அவுங்க
பேசறதுக்கான மருந்தக்‌ கொடுப்பாங்க."

"அது வேணாம்‌" என்று கட்டளையிட்ட பெரியவர்‌, "இவன
இப்ப ஒரு பாடம்‌ மட்டும்‌ பொகட்டி வுட்டுடலாம்‌. இவனக்‌
கொண்டு போயி இன்னிக்கு ராத்திரியும்‌ ஆசாரியோட
மாட்டுக்கொட்டாயில கட்டிப்போடுங்க. நாளைக்குக்‌ காலைல
அவுத்து வுட்டுடலாம்‌. மறுபடியும்‌ அவன்‌ பழைய வேலயத்‌
தொடங்கினான்னா அப்ப போலீஸுல ஒப்படைச்சுடலாம்‌.
இவனக்‌ கொண்டு போங்க" என்று உத்திரவிட்டார்‌.

தீர்ப்பு முடிந்த குற்றவாளியை அவர்கள்‌ திரும்பவும்‌
நெட்டித்‌ தள்ளிக்‌ கொண்டு போனார்கள்‌.

ஒளசேப்பு வேகமாக அங்கிருந்து நடந்து, சாக்கோச்சனின்‌
டீக்கடைக்குச்‌ சென்றான்‌.

## 37

குன்னோளி பெரியவரின்‌ முன்பு விசாரணை முடிந்து
தண்டிக்கப்பட்ட மாத்தனை, அவர்கள்‌ ஆண்டி ஆசாரியின்‌
மாட்டுக்‌ கொட்டகைக்கு மீண்டும்‌ தள்ளிக்கொண்டு போய்‌,
அங்கே பத்திரமாகக்‌ கட்டி வைத்தார்கள்‌.

ஒளசேப்பு அந்தச்‌ செய்தியுடன்‌ டீக்கடைக்காரன்‌ சாச்கோச்‌
சனிடம்‌ வந்து சேர்ந்தான்‌. மாத்தன்‌ கழுத்தில்‌ எருமையின்‌
நுகத்தடியைக்‌ கட்டித்‌ தொழுவத்தில்‌ கட்டப்பட்டிருக்கின்‌றான்‌
என்றும்‌, அவனை அவர்கள்‌ மாட்டு மூத்திரத்தைக்‌ குடிக்கச்‌
செய்து, சாணத்தைத்‌ திங்க வைக்கிறார்கள்‌ என்றும்‌, உலக்கையால்‌
அடித்து அவன்‌ எலும்பை நொறுக்குகிறார்கள்‌ என்றும்‌, இன்னும்‌
என்னென்னவோ செய்திருக்கிறார்கள்‌ என்றும்‌ ஒளசேப்பு மேலும்‌
பல செய்திகளை அதிகப்படியாகவே சொன்னான்‌. சாக்கோச்சன்‌
அதைக்கேட்டு சாமியாட்டமாக துள்ளினான்‌.

சாக்கோச்சனும்‌ ஒளசேப்பும்‌ சேர்ந்து அந்த மலைச்சரிவில்‌
உள்ள கிறிஸ்துவ வீடுகள்‌ தோறும்‌ நடந்து சென்று, அதைப்பற்றிய
பிரச்சார வேலையைச்‌ செய்து அவர்களையெல்லாம்‌ உசுப்பி
விட்டார்கள்‌. மாத்தனை மிருகத்தனமாகக்‌ கொடுமைகள்‌ செய்து
கொல்லப்போகும்‌ செய்தி, காட்டுத்‌ தீயைப்போல்‌ அந்தக்‌
கிறிஸ்துவக்‌ குடிசைகளில்‌ பரவின. அந்தச்‌ செய்தியுடன்‌ தான்‌
சாக்கோச்சன்‌ கள்ளுக்கடைக்கு வந்ததும்‌.

கடையிலிருந்து புறப்பட்ட ஊர்வலம்‌ அடுத்த மலைச்சரிவுக்கு
நகர்ந்தது. இடியன்‌ ஒளசேப்பும்‌, தொடுபுழக்காரன்‌ தொம்மனும்‌,
மூவாட்டுப்புழக்காரன்‌ வர்க்கிஸும்‌, ஆனைச்சொறி மாத்துவும்‌,
பூனைக்கண்ணன்‌ மத்தாயியும்‌ அவர்களுடன்‌ சேர்ந்தார்கள்‌.
ஒளசேப்பும்‌ கொஞ்சம்‌ பேர்களை க்‌ திரட்டிக்கொண்டு வந்தான்‌.
உதட்டில்‌ வெண்குஷ்ட முள்ள குரியனும்‌, இட்டூப்பும்‌, ஜேக்கப்பும்‌,
எருமேலிக்காரன்‌ பெளலோசும்‌ அந்தக்‌ கூட்டத்தில்‌ இருந்தார்கள்‌.

அவ்வாறு எல்லாரும்‌ பதிலுக்குப்‌ பதில்‌ கேட்பதற்காகப்‌
படைசேர்ந்து, ஆண்டி ஆசாரியின்‌ இருப்பிடத்தை லட்சியமாக்கி
நடந்தார்கள்‌.

மாலை மங்கத்‌ தொடங்கியது. குறுந்‌ தடிகளும்‌, ஈட்டியும்‌,
கட்டாரியும்‌, வெட்டுக்கத்தியும்‌ கைகளில்‌ ஏந்தி, பந்தத்தையும்‌
கொளுத்திக்‌ கொண்டு, ஆர்ப்பாட்டக்‌ கூக்குரல்களுடன்‌ அவர்கள்‌
மலைச்சரிவைக்‌ சுற்றிக்கொண்டு நடந்தார்கள்‌. இட்டூப்பின்‌
கையில்‌ ஒரு கடப்பாறையும்‌, ஒற்றைக்கண்ணன்‌ வரீதின்‌ கையில்‌
அரிவாளும்‌, ஜேக்கப்பின்‌ கையில்‌ குந்தாலியும்‌ இருந்தன. திருக்கை
வாலால்‌ முறுக்கப்பட்ட பெரியதோரு சாட்டை வாரைச்‌ கருட்டிப்‌
பிடித்துக்கொண்டு வர்க்கி நடந்தான்‌.

பாதையருகில்‌ இருந்த குஞ்ஞிக்கண்ணன்‌ கள்ளுக்கடையில்‌,
அவர்கள்‌ முதன்‌ முதலாகக்‌ கொள்ளை நடத்தினார்கள்‌. அவர்கள்‌,
கடைச்‌ சொந்தக்காரனையும்‌ வேலைக்காரர்களையும்‌ அடித்து
விரட்டிவிட்டு, அங்கே இருந்த கள்ளையும்‌, கறி வகைகள்‌ எல்லா
வற்றையும்‌ வயிற்றுக்குள்‌ அனுப்பிவிட்டு, பணப்‌ பெட்டியைக்‌
கொள்டையடித்து கோப்பை, பீங்கான்‌, ஜாடிகளை யெல்லாம்‌
தள்ளி உடைத்தபின்‌ பயணத்தைத்‌ தொடர்ந்தார்கள்‌.

மூக்குமுட்ட கள்ளுக்‌ குடித்திருந்த ஆனைச்சொறி மாத்து, ஐந்து
ஆறு தடவைகள்‌ தலைகீழாக விழுந்தான்‌. சிறிதுநேரம்‌ சென்றதும்‌
அவனால்‌ நகரக்கூட முடியாமல்‌ போயிற்று. செரியானும்‌, தடியன்‌
குருவிளையும்‌ சேர்ந்து அவனைத்‌ தாங்கிப்‌ பிடித்துக்கொண்டு
நடந்தார்கள்‌.

பாதையருகில்‌ இருந்த வாழைகளையும்‌, இளம்‌ மரங்களையும்‌
வெட்டிச்‌ சாய்த்துத்‌ தாறுமாறாக்கி, வேலிக்குத்‌ தீ வைத்துக்‌
கொளுத்தி விட்டு நடந்து செல்லும்‌ அந்த விரோதப்‌ படையை
எதிர்நோக்க, அவ்வூர்காரர்களுக்கு தைரியம்‌ வரவில்லை.
சவாலுக்கு அழைத்துக்கொண்டே அவர்கள்‌ போனார்கள்‌.

"சாவு நெருங்கினவனெல்லாம்‌ வாங்கடா, எங்கள ஒருத்தர
யாச்சும்‌ தொட்டுட்ட, கொடலைப்‌ புடுங்கி நாய்க்கிட்டப்போட்டு
இங்க வைக்கிறோம்‌," என்றுதான்‌ அவர்கள்‌ வீர கர்ஜனை செய்து
கொண்டு போனார்கள்‌.

தென்னையின்‌ உச்சியிலிருந்து மரநாய்‌ மாத்து அந்தத்‌
தீவட்டிக்‌ கொள்ளைக்காரர்களைக்‌ கண்டான்‌. மாத்து வழக்கம்‌
போல்‌ கள்‌ திருடுவதற்காகத்‌ தென்னை மரத்தில்‌ ஏறியிருந்தான்‌.
கள்‌ நிறைந்த குடுவையை ஒரு கையில்‌ தூக்கிக்கொண்டு, அவன்‌
மெதுவாகக்‌ கீழே இறங்கி அவர்களுடன்‌ சேர்ந்தான்‌.

கள்ளின்‌ மணம்‌ வீசியதும்‌ ஆனைச்சொறி மாத்து துள்ளத்‌
தொடங்கினான்‌.

"கள்ளக்‌ கொண்டாடா" என்று அவன்‌ அலறினான்‌.

தன்‌ கள்ளுக்கு இவர்களிடம்‌ பாதுகாப்புக்‌ கிடைக்காது
என்பதைப்‌ புரிந்துகொண்ட மரநாய்‌ மாத்து, பின்னால்‌ தங்கி
விட்டான்‌. ஆனைச்சொறி மாத்து கைகால்களை அடித்துக்‌
கொண்டும்‌, தலையால்‌ இடித்துக்கொண்டும்‌. தலையை மேலும்‌
கீழும்‌ ஆட்டியும்‌, பால்‌ குடிக்கத்‌ தாயின்‌ மடியை முட்டும்‌
யானைக்குட்டியைப்‌ போல்‌ பல பராக்கிரமங்களையும்‌ காட்டத்‌
தொடங்கியபோது, செரியானும்‌, தடியன்‌ குருவிகளையும்‌
அவனைக்‌ கீழே போட்டுவிட்டு நடக்கத்‌ தொடங்கினார்கள்‌.

ஆனைச்சொறி மாத்து அனாதையாகக்‌ கூப்பாடு போட்டான்‌:

"டேய்‌, மரநாயி, ஒரு துளிய எனக்கும்‌ குடிக்கக்‌ கொடுடா.
தொண்ட வறண்டு நாக்க அசைக்க முடியலடா, டேய்‌, பசங்களா.
ஆண்டி ஆசாரியத்‌ தூக்குப்போட என்னயும்‌ கூட்டிக்கினு
போங்கடா?"

வழியில்‌ கிடந்து கூப்பாடு போடும்‌ ஆனைச்சொறியனை யாரும்‌
திரும்பிக்‌ கூடப்பார்க்கவில்லை. வெள்ளை உதடன்‌ குரியன்‌, அவன்‌
அருகே வந்து, குனிந்து நின்று தொண்டையை இறுக்கிப்‌
பிடித்தான்‌. அதனால்‌, பயங்கரச்‌ சப்தத்துடன்‌ ஆனைச்சொறி
மாத்து கொஞ்சம்‌ வாந்தி எடுத்தான்‌,

மரநாய்‌ மாத்து ஒரு பாறையின்‌ பின்னால்‌ சென்று,
குடுவையிலிருந்த கள்‌ முழுவதையும்‌ கவிழ்த்துக்‌ குடித்துவிட்டு,
குடுவையைக்‌ கீழே எறிந்து விட்டு, மீசையையும்‌, உதட்டையும
துடைத்துக்கொண்டு கூட்டத்தின்‌ பின்னால்‌ பாய்ந்தோடிச்‌
சேர்ந்தான்‌.

அந்தக்‌ கொள்ளைக்‌ கூட்டம்‌ ஆண்டி ஆசாரி வீட்டுக்கு முன்‌
பக்கத்திலுள்ள வயலுக்குள்‌ திரும்பியது.

ஆசாரியும்‌, அவன்‌ குடும்பமும்‌, அந்தக்‌ கொள்ளைக்‌ கூட்டம்‌ தம்‌
வீட்டுக்கு எதிரே நகர்ந்து வருவதைப்‌ பார்த்துப்‌ பயந்துபோய்‌,
மேற்குக்‌ காட்டுக்கு ஓடித்‌ தப்பித்தார்கள்‌.

கூட்டம்‌ ஆசாரியின்‌ தோட்டத்தில்‌ நுழைந்தது. ஆசாரியின்‌
நாய்‌ அவர்களைப்‌ பார்த்து குரைத்துக்கொண்டே எதிரே வந்தது.
ஒளசேப்பு அந்த நாயை வெட்டி இரண்டு துண்டுகளாக்கினான்‌.

அவர்கள்‌ முதலில்‌ மாட்டுக்‌ கொட்டகையில்‌ புகுந்து,
கட்டப்பட்டிருந்த மாத்தனைச்‌ சுதந்திரனாக ஆக்கினார்கள்‌.
வலையிலிருந்து தப்பிய நரியைப்போல்‌, மாத்தன்‌ எந்த வழியாகக்‌
குதித்து ஒடினான்‌ என்று யாரும்‌ பார்க்கவில்லை.

பிறகு, அவர்கள்‌ தோட்டம்‌ முழுக்க கலாட்டாவுடன்‌ பாய்ந்து,
கண்ணில்‌ கண்ட வாழைகளையும்‌, செடிகளையும்‌, மரங்களையும்‌ -
எல்லாவற்றையும்‌ சாய்த்தார்கள்‌. அடுத்துக்‌ குடிசைக்குள்ளே
நுழைந்தார்கள்‌. கையில்‌ எடுத்துக்கொள்ளக்கூடிய சாமான்களை
யெல்லாம்‌ கொள்ளையடித்தார்கள்‌. மீதியுள்ளதை உடைத்து
எறிந்தார்கள்‌. ஜேக்கப்பும்‌, இடியன்‌ ஒளசெப்பும்‌ மாட்டுக்‌
கொட்டகையில்‌ புகுந்து ஒரு பசுங்கன்றைப்‌ பிடித்து, அதன்‌
கழுத்தை அறுத்தார்கள்‌. அதன்‌ தொடையையும்‌ இதயத்தையும்‌
மற்ற நல்ல பாகங்களையும்‌ அறுத்தெடுத்துத்‌ தோளில்‌
தூக்கிக்கொண்டார்கள்‌. எல்லாம்‌ முடிந்து, இனிமேல்‌ ஒன்றும்‌
செய்ய முடியாது என்று ஆனபோது ஒற்றைக்கண்ணன்‌ வந்து
ஆசாரியின்‌ வீட்டுக்குத்‌ தீயையும்‌ வைத்தான்‌.

அவர்கள்‌ வெற்றி முழக்கத்துடன்‌ திரும்பினார்கள்‌.
ஒவ்வொருத்தன்‌ கையிலும்‌ ஒவ்வொரு புதிய சம்பாத்தியங்கள்‌
இருந்தன. கொச்சுவர்க்கியின்‌ தலையில்‌ இரண்டு செப்புக்குடமும்‌,
கையில்‌ ஒரு புத்தகக்‌ கட்டும்‌ இருந்தன. இறைச்சி சுமைக்கு மேல்‌
ஆசாரியின்‌ உளிப்பெட்டியையும்‌, ஓர்‌ உரிக்காத தேங்காயையும்‌
எடுத்துக்‌ கொண்டு ஜேக்கப்‌ போனான்‌. அரிவாளை இடுப்பில்‌
சொருகி, இரண்டு பெரிய கிண்ணங்களால்‌ சேகண்டியடித்துப்‌
பாட்டுப்‌ பாடியவாறு நடந்து சென்ற ஒற்றைக்கண்ணன்‌ வரீதின்‌
பின்னால்‌, ஆசாரி வீட்டுச்‌ சுவரின்மேல்‌ கொளுத்தி வைத்திருந்த
சிமினி விளக்கு அணையாமல்‌ ஒரு கையிலும்‌, ஒரு கோடாலியை
அடுத்த கையிலும்‌ பிடித்துக்கொண்டு, வெள்ளை உதடன்‌ குரியன்‌
சிந்தனையில்‌ மூழ்கியவனாக நகர்ந்தான்‌. குருவிளையின்‌ கக்கத்தில்‌
ஒரு சேவல்‌ கோழியும்‌ தெரிந்தது.

ஆசாரியின்‌ பணப்பெட்டியைச்‌ செரியான்‌ தட்டிக்கொண்டான்‌.
ஆசாரி மனைவியின்‌ துணிப்பெட்டி இட்டூப்பிற்குக்‌ கிடைத்தது

அக்கூட்டத்தில்‌ வெறும்‌ கையுடன்‌ திரும்பும்‌ ஒரே தனி மனிதன்‌
மரநாய்‌ மாத்து மட்டும்தான்‌.

அவன்‌ இரண்டு கைகளையும்‌ இடையிடையே ஆட்டிக்‌
கொண்டும்‌, கண்களையும்‌ கன்னங்களையும்‌ உப்ப வைத்து
ஊதியும்‌ நக்கியும்‌, வயிற்று வலியால்‌ அவதிப்படும்‌ நாய்க்‌
குட்டியைப்போல்‌ அடிக்கடி முனகிக்கொண்டும்‌, வேறு பல
சேஷ்டைகளை செய்து கொண்டும்‌ சென்றான்‌. ஆசாரியின்‌
அடுக்களை மேடைக்குச்‌ சென்று தடவியபோது, அவனுடைய
இரண்டு கைகளும்‌ எலிப்பொறியில்‌ மாட்டிக்‌ கொண்டன.
அதனால்‌ ஏற்பட்ட எதிரொலியால்தான்‌ அவன்‌ இந்த சேஷ்டை
களையெல்லாம்‌ செய்து கொண்டு வந்தான்‌. மாத்துவின்‌ பத்து
விரல்களும்‌ செக்கிலிட்ட கொப்பரைத்தேங்காய்போல்‌ நசுங்கி
போயிருந்தன. பல்லை இளித்துக்கொண்டும்‌, கையை ஆட்டி
முனகிக்கொண்டும்‌ திரும்பத்தான்‌ அவனுக்கு யோகம்‌ இருந்தது.

"டேய்‌ முண்டம்‌, இந்த ஊர்ல போலீஸ்காரனுங்க உண்டாடா?"
என்று வர்க்கி திரும்பி நின்று கேட்டான்‌.

"நான்‌ கண்டதில்லை. இருந்தாத்தான்‌ என்ன? அவுனுங்களுக்‌
காகப்‌ பயப்படணுமா?" என்று இடியன்‌ ஒளசேப்பு வெறுப்புடன்‌
சொன்னான்‌: "நான்‌ பயப்படமாட்டேன்‌."

வர்க்கீஸ்‌ ஏதோ ஆலோசனையுடன்‌ வழியிலேயே தங்கினான்‌.
"டேய்‌ விஷயம்‌ ரொம்பக்‌ கொழப்பமா இருக்கு. திருட்டுப்‌
பொருளுங்க கெடைச்சா அவுனுங்க நம்ளப்‌ புடிச்சிகிட்டுப்‌
போயிடுவானுங்க". "அந்தப்‌ பசங்களா?" என்று இடியன்‌ ஒளசேப்பு
ரெளத்திராகாரத்துடன்‌ தலையையாட்டியவாறு கேட்டான்‌.

"அதையும்‌ பார்த்துடறேன்‌. போலீஸில்லல போலீஸோட
அப்பனே வரட்டும்‌. இந்த -ஒளசேப்பைத்‌ தொட்டா... தொட்ட
வன்‌ மறுபடி பொணம்தான்‌."

"வழக்கும்‌ பொல்லாப்பும்‌ வெணாம்‌' என்று கொச்சுவர்க்கி
முகத்தைச்‌ சுளித்தான்‌: -நாம இதயெல்லாம்‌ இந்த
வாய்க்கால்லேயே போட்டுடலாம்‌."

"நீ வேண்ணாப்‌ போட்டுக்க, நான்‌ கெடைக்கறதையெல்லாம்‌
வூட்டுக்குத்தான்‌ கொண்டு போவேன்‌." என்று இட்டூப்பு
உறுதியுடன்‌ சொன்னான்‌.

என்றாலும்‌ பெரும்பாலானவர்களுக்குப்‌ பயம்‌ உண்டாகி
விட்டது. கள்ளின்‌ போதையாலும்‌, கூட்டத்தின்‌ பலத்தினாலும்‌
அறிவு கெட்டு, பின்னால்‌ வரப்போவதை நினைத்துப்‌ பார்க்கா
மல்‌, சில பயங்கரக்‌ குற்றஙகளைச்‌ செய்தாகிவிட்டது என்றாலும்‌,
அவர்களில்‌ சிலருக்குப்‌ பயம்‌ தோன்றத்‌ தொடங்கியது.

"நாம இவைகளைடுயல்லாம்‌ இங்கியே கடாசிட்டுப்போவது
தான்‌ நல்லது." என்று உபதேசித்த வர்க்கீஸ்‌, அவுங்க வூட்டுக்கு
வந்து தேடுவாங்க, அப்ப வெஷயம்‌ முத்திப்பூடும்‌.." என்றான்‌.

கடைசியில்‌ அவர்களில்‌ பலரும்‌ வர்க்கீஸுன்‌ உபதேசத்துக்கு
அடங்கினார்கள்‌.

செரியான்‌, ஆசாரியின்‌ பணப்பெட்டியை உடைத்துப்‌
பார்த்தான்‌. அதில்‌ பதினேழு ரூபாயும்‌, ஒரு வெள்ளி அரைஞான்‌
கயிறும்‌, கறுப்பு நூலில்‌ சேர்த்துக்‌ கட்டிய ஒரு பவுன்‌ நாணயமும்‌
இருந்தன. அவன்‌ அவைகளையெல்லாம்‌ தனித்துண்டில்‌ மூட்டைக்‌
கட்டிக்கொண்டு, பெட்டியை வாய்க்காலில்‌ எறிந்தான்‌. குருவிளை
சிம்னி விளக்கையும்‌ கோடாலியையும்‌ காட்டில்‌ எறிந்துவிட்டு,
சேவல்‌ கோழியை மட்டும்‌ கழுத்தை முறித்துக்‌ கொன்று கையில்‌
தூக்கக்கொண்டான்‌. உளிப்பெட்டியைச்‌ சேற்றில்‌ அழுத்திவிட்டு
இறைச்சியையும்‌, தேங்காயையும்‌ மார்பில்‌ அணைத்துக்கொண்டு
ஜேக்கப்பு நடந்தான்‌. அவ்வாறு வயிற்றுக்குள்‌ மறைக்கக்கூடிய சில
பொருள்களைத்‌ தவிர, மீதியையெல்லாம்‌ வழி நெடுகத்‌ தூக்கி
எறிந்துவிட்டு அவர்கள்‌ தங்கள்‌ தங்கள்‌ குடிசைகளுக்குத்‌
திரும்பினார்கள்‌.

## 38

காலை மணி பத்தாகி விட்டது. மாத்தன்‌ தூக்கம்‌ கலைந்தும்‌
பாயிலேயே முக்காடிட்டுப்‌ போர்த்திக்கொண்டு, சோம்பலின்‌
கற்பனைக்‌ கனவுகளை அணைத்துக்கொண்டு அசையாமல்‌
கிடந்தான்‌.

சட்டென்று மேரிக்குட்டி ஒடி வந்தாள்‌.

"அம்மா, அம்மா! செவப்புத்‌ தலைப்பாக்காரங்க அஞ்சாறு
ஆளுங்க வராங்க. போலீஸ்காரங்கன்னுதான்‌ தோணுது" என்று
பயத்துடன்‌ நடுங்கியவாறு சொன்னாள்‌.

மாத்தன தன்‌ உடையில்‌ தீ பிடித்துக்கொண்டதுபோல்‌ தான்‌
படுத்திருந்த இடத்திலிருந்து ஒரு துள்ளுதுள்ளி எழுந்தான்‌.
அடுத்து, கீழே பார்த்துக்கொண்டே மேற்கு முற்றத்துக்குப்‌
பாய்ந்தான்‌. அங்கேயிருந்து, எங்கே என்று சொல்ல முடியாத
இடத்துக்கு அவன்‌ குதித்தோட ஆரம்பித்தான்‌. மதிலையும்‌
வரப்புகளையும்‌ லட்சியம்‌ செய்யாமல்‌, நரி சொரண்டிய காட்டுப்‌
பன்றியைப்‌ போல்‌ ஒரே ஓட்டமாகப்‌ பாய்ந்து ஓடினான்‌. அவன்‌
செங்குத்தான ஒரு குன்றை ஏறிக்‌ காட்டையடைந்தும்‌ கூட
ஓட்டத்தின்‌ வேகத்தை குறைக்கவில்லை. நரிக்கூட்டத்தில்‌ சென்று
மறைந்தாலும்‌ மறைந்து விடலாம்‌, போலீஸ்காரர்கள்‌ தன்னை
கண்டுபிடிக்காமல்‌ இருந்தால்‌ போதும்‌ என்பதுதான்‌ மாத்தனின்‌
பிரார்த்தனையாக இருந்தது.

ஆண்டி ஆசாரியின வீட்டுக்குத்‌ தீ வைத்துக்‌ கொள்ளையடிக்கப்‌
போன அக்கிரமக்காரர்களைத்‌ தேடிக்‌ கண்டுபிடிப்பதற்காக, ஒரு
போலீஸ்‌ சப்‌-இன்ஸ்பெக்டரும்‌, நான்கு கான்ஸ்டபிள்களும்‌
காலையிலேயே அங்கே வந்து சேர்ந்திருந்தார்கள்‌. ஆண்டி ஆசாரி
வீட்டின்‌ மீதியுள்ள பாகங்கள்‌ அப்போதும்‌ எரிந்து கொண்டி
ருந்தன. தலை துண்டித்துக்‌ கிடக்கும்‌ நாயைக்‌ காக்கைகள்‌ கொத்தி
இழுத்துக்‌ கொண்டிருந்தது. மாட்டுக்‌ கொட்டகையில்‌ மாட்டு
இரத்தம்‌ கறுத்து கட்டிப்பட்டிருந்தது. வாய்க்காலில்‌ சிறிய
மரங்களும்‌ செடிகளும்‌ காட்டானை மிதித்துக்‌ குழப்பி நாசம்‌
செய்தது போல்‌ ஓடிந்தும்‌ மடிந்தும்‌, தலைமாடு கால்‌ மாடாகக்‌
கிடந்தன. ஆண்டி ஆசாரியின்‌ குடும்பத்தார்களும்‌ அந்தக்‌
காட்சிகளைக்‌ கண்டு சகித்துக்கொள்ள முடியாமல்‌, மார்பில்‌
அடித்துக்‌ கொண்டு கூப்பாடு போட்டுக்கொண்டிருந்தார்கள்‌.

இன்ஸ்பெக்டர்‌, ஆசாரியிடமும்‌ அக்கம்‌ பக்கத்துக்காரர்களான
இரண்டு மூன்று பேர்களிடமும்‌ வாக்குமூலம்‌ வாங்கிக்கொண்டு,
மெதுவாக அந்த கிறிஸ்துவக்‌ காலனிக்குள்‌ புகுந்தார்‌. அவர்‌
குரியனின்‌ குடிசைக்குச்‌ சென்றபோது. குரியனும்‌, சாராம்மையும்‌,
ஒரே பாத்திரத்திலிருந்து கஞ்சியைக்‌ குடித்துக்கொண்டிருந்
தார்கள்‌. முதல்‌ நாள்‌ இரவில்‌ நடந்த கலாட்டாவைப்‌ பற்றித்‌
தனக்கொன்றும்‌ தெரியாதென்று சொல்ல குரியனுக்கு நாக்கு
எழும்பவில்லை.

"இந்த ஆளு நேத்து ராத்திரிபூரா கள்ளுக்கடையில்‌ படுத்துத்‌
தூங்கிட்டாருங்க. கடையிலேருந்து, சின்னப்பையன்‌ கேளன் தான்‌
இன்னிக்குக்‌ காலைல இந்த மனுசனை இங்க கொண்டாந்தான்"
என்று சாராம்மா கணவனின்‌ நிரபராதித்துவத்தை நிலை
நாட்டியவாறு கூறினாள்‌.

அப்படித்தான்‌ நடந்தது என்ற பாவனையில்‌ குரியனும்‌
தலையாட்டினான்‌.

போலீஸ்காரர்கள்‌ ஐந்தாறு வீடுகளில்‌ ஏறி இறங்கிவிட்டு,
மாத்தனுடைய குடிசையை அடைந்தார்கள்‌.

"இந்த ஊட்டு அண்ணாச்சி எங்க கூப்பிடு" என்று ஹெட்‌
கான்ஸ்டபிள்‌ கோரன்‌ முற்றத்திலிருந்து மரியத்திடம்‌
கட்டளையிட்டான்‌.

"இங்க இல்லீங்களே, அவுரு எங்கியோ போயி ரெண்டு
நாளாச்சு, என்று மரியம்‌ ஜானியை இடுப்பில்‌ வைத்துக்கொண்டு
முற்றத்திற்கு இறங்கி வந்து கூறினாள்‌.

"எங்க போனாரு?"

"தெரியாது.

"இவன்‌ பேரு என்னா?"

மரியம்‌ கணவனின்‌ பெயரைச்‌ சொல்ல தயங்கி நின்றாள்‌.

"சொல்லு, பேரு என்னா?"

"பள்ளிப்பரம்பில்‌ மாத்தன்‌ மொதலாளி" என்று மனம்‌ நிறைந்த
அபிமானத்துடனும்‌, கொஞ்சம்‌ கூச்சத்துடனும்‌ மரியம்‌
சொன்னாள்‌.

"அவன்‌ யாரு ஒன்‌ புருஷனா?"

மரியம்‌ புன்னகைத்துக்கொண்டு பேசாமல்‌ நின்றாள்‌.

"என்னா, சிரிச்சி மயக்கிக்கிட்டு நிக்கற?... சிக்கிரம்‌ சொல்லு.
இந்த மாத்தன்‌ ஒன்னோட புருஷனா?"

ஆமாம்‌ என்பதுபோல்‌ மரியம்‌ தலையைக்‌ குனிந்து
கொண்டாள்‌.

"வெலகி நில்லு. இந்தக்‌ குடிசைக்குள்ள பரிசோதிக்கணும்‌, என்று
கூறிய ஹெட்‌ கான்ஸ்டபிளும்‌, கான்ஸ்டபிள்களும்‌ உள்ளே புகுந்த
தும்‌, மரியம்‌ மார்பில்‌ அடித்துக்கொண்டு ஓலமிட ஆரம்பித்தாள்‌.

"ஒண்ணாம்‌ சிலும்பாம இருடி" என்று 513 மரியத்தைப்‌ பார்த்து
ஓர்‌ அதட்டல்‌ போட்டான்‌.

போலீஸ்காரர்களுக்கு அங்கேயிருந்து எந்தத்‌ திருட்டுப்‌
பொருள்களும்‌ கிடைக்கவில்லை.

அன்று மதியம்‌ வரை அவர்கள்‌ ஒவ்வொரு வீட்டிலும்‌ புகுந்து
பரிசோதித்தார்கள்‌. கடைசியில்‌, இட்டூப்பின்‌ வீட்டிலிருந்து
ஆசாரி மனைவியின்‌ துணிப்பெட்டி அவர்களுக்குக்‌ கிடைத்தது.
அவன்‌ அதை அடுப்பிலிருந்த சாம்பல்‌ மேட்டின்‌ உள்ளே வெகு
சாமரத்தியத்துடன்‌ புதைத்து வைத்திருந்தான்‌.

இட்டூப்பைப்‌ பிடித்து இரண்டு வாங்கு வாங்கியதும்‌ அவன்‌
எல்லாவற்றையும்‌ சொல்லிவிட்டான்‌.

அன்று மாலையிலேயே அவர்கள்‌ டீக்கடைக்காரன்‌ சாக்கோச்‌
சனையும்‌, தொடுபுழக்காரன்‌ தொம்மனையும்‌, பூனைக்கண்ணன்
மத்தாயியையும்‌ கைது செய்தார்கள்‌.

கொச்சு வர்க்கி போலீஸுக்கு அகப்படாமல்‌, மலை ஏறிக்‌
குடகிற்குச்‌ சென்று தப்பித்துக்கொண்டான்‌. ஒற்றைக்கண்ணன்‌
வரீது வயநாட்டிலுள்ள தன்‌ மைத்துனனிடம்‌ சென்று விட்டான்‌.
வெள்ளை உதடன்‌ குரியனை, அதன்‌ பிறகு அந்த ஊரில்‌ யாருமே
காணவில்லை. இடியன்‌ ஒளசேப்பும்‌ பிடிபடவில்லை.

## 39

காட்டின்‌ நடுவே சென்று விட்ட மாத்தன்‌, ஓடித்‌ தளர்ந்ததால்‌,
ஒரு மரத்தின்‌ கீழே நீண்டு கிடக்கும்‌ ஒரு பெரிய வேரின்‌ மேல்‌
உட்கார்ந்து கொண்டான்‌.

சுற்றும்‌ முற்றும்‌ பார்த்தான்‌. ஓர்‌ இடமும்‌ பிடிபடாமல்‌
கிடக்கின்ற பெரிய காடு. ஜீவகளையற்ற பயங்கரமான சூழ்நிலை.
அங்குமிங்குமாக தடித்துப்‌ பெருத்த வள்ளிக்கொடிகள்‌ முறுக்கிக்‌
கொண்டு, சுற்றிப்‌ படர்ந்து கிடக்கும்‌ பெரிய பெரிய மரங்களும்‌,
புள்ளிகள்‌ உள்ள கரியப்‌ பாறை அடுக்குகளும்‌ நிலை கொண்டிருந்‌
தன. நிலம்‌ முழுவதும்‌ சருகினால்‌ மூடி கிடந்தது.

தன்னைத்‌ தேடிக்கொண்டு போலீஸ்காரர்கள்‌ அங்கே வந்துவிட
முடியாது. அது நிச்சயம்‌. மாத்தன் ஆசுவாசப்படுத்திக்‌
கொண்டான்‌.

இருப்பிடம்‌ நிலைத்ததுடன்‌ அவனுடைய பெருமூச்சும்‌
அதிகரித்தது. அவன்‌ நெஞ்சு கருமான்‌ உலைபோல்‌ சுருங்கி விரிந்த
வண்ணமிருந்தது. தண்ணிரில்‌ மூழ்க வைத்தது போல்‌ அவன்‌ உடல்‌
முழுவதும்‌ வியர்த்து ஒழுகிக்கொண்டு இருந்தது. தாள முடியாத
வெப்பம்‌.

அவன்‌ இடுப்பு வேட்டியை அவிழ்த்து, அந்த வேரின்‌ மேல்‌
விரித்து விட்டு, முன்னாலிருந்த இலைச்சருகுகளின்‌ பரப்பை
விழித்துப்‌ பார்த்தான்‌.

அவனால்‌ ஒன்றும்‌ சிந்திக்க முடியவில்லை. மூளையில்‌ ஒரு
மூடுபனி பரவியது போல்‌ அவனுக்குத்‌ தோன்றியது. அந்தத்‌
தெளிவற்ற காட்சியில்‌, சிகப்புத்‌ தொப்பிகளின்‌ சில சித்திரங்கள்‌
மட்டும்தான்‌ நடமாடிக்கொண்டிருந்தன.

முதல்‌ நாள்‌ இரவு ஆண்டி ஆசாரியின்‌ வீட்டில்‌ நடந்த
கலாட்டா ஒன்றும்‌ மாத்தனுக்குத்‌ தெரியாது. கட்டப்பட்டிருந்த
கட்டுக்களை அவிழ்த்து விட்டதும்‌, ஒருமுறை கூட திரும்பிப்‌
பார்க்காமல்‌ அவன்‌ ஒரே ஓட்டமாக வீட்டிற்குத்தான்‌ ஓடினான்‌.
இரவு உணவை முடித்துவிட்டு சுகமாகத்‌ தூங்கினான்‌. அதன்
பின்‌, "அம்மா, போலீஸ்காரங்க" என்ற மேரிக்குட்டியின்‌ சப்தம்தான்‌
அவனை இவ்வளவு தூரத்துக்குப்‌ பாய்ந்தோடி வரச்‌ செய்தது.

அவன்‌ தன்னுடைய மாற்றங்களில்‌, லயித்துக்‌
கொண்டிருக்குபோது, தான்‌ அமர்ந்துகொண்டிருந்த வேர் மெல்ல
அசைவதாக அவனுக்குத்‌ தோன்றிற்று. அவன்‌ நன்கு இருத்தி
உட்கார்ந்தான்‌ என்றாலும்‌, வேர்‌ அசைந்தது. மெதுவாக
இழுத்தது.

மாத்தன்‌ ஆச்சரியத்துடனும்‌ இரு பக்கமும்‌ பார்த்தான்‌, ஒரு
ஜீவனைக்‌ கூடக்‌ காணவில்லை. பிறகு, கழுத்தைத்‌ திருப்பி மேலே
பார்த்தான்‌.

"என்‌ கர்த்தரே!" என்று கூப்பாடு போட்டவாறு மாத்தன்‌
முன்னால்‌ குனிந்து, கைகள்‌ இரண்டையும்‌ பின்னுக்கு நீட்டித்‌
தடுத்தவாறு, தலையையும்‌ தாழ்த்தி ஒரு மரணப்‌ பாய்ச்சலில்‌
பாய்ந்தான்‌.

மாத்தன்‌ குந்தியிருந்த வேரின்‌ பின்பக்க மரத்திலிருத்து, ஒரு
மரப்பொந்தைப்‌ போல்‌ தலையுள்ள உருவம்‌ ஒன்று எழும்பிவந்து
கொண்டிருந்தது. வாயைப்‌ பிளந்து வளைந்து செங்குத்தாக
வருகின்ற ஒரு மலைப்பாம்பு அது.

தான்‌ அது வரையில்‌ அந்தக்‌ கொடூர மலைப்பாம்பின்‌ உடலின்‌
மேல்‌ தான்‌ உட்கார்ந்திருந்தோம்‌ என்பதை அறிந்தபோது,
மாத்‌தனின்‌ எல்லா எலும்புகளும்‌, நாடி நரம்புகளும்‌ உருகிப்‌
போய்விட்டன. என்றாலும்‌ ஓட்டத்தில்‌ வேகம்‌ குறையவில்லை. பூமி
எங்கே முடிகிறதோ அங்கே தான்‌ நிற்பது என்கிற மட்டில்‌ அவன்‌
பாணம்‌ விட்டதுபோல்‌ பாய்ந்தோடினான்‌.

ஓடியோடி, தளரத்‌ தொடங்கியதும்‌, அந்தக்‌ காட்சியைப்‌
பார்த்த போது இருந்த பயம்‌, அவனை மீண்டும்‌ முன்னுக்குப்‌
பாய்ந்தோடச்‌ செய்தது. அவன்‌ மூன்று மைல்கள்‌ வரையில்‌
அவ்வாறு நிற்காமல்‌ ஓடி இருக்க வேண்டும்‌. கடைசியில்‌ அவன்‌
ஒரு புல்‌ மேட்டை அடைந்து, அங்கே காலை நீட்டியவாறு
உட்கார்ந்தான.

அடுத்துள்ள மூங்கில்‌ காட்டிலிருந்து காட்டு யானைகள்‌
கழிகளை இழுத்து ஒடிக்கின்ற சப்தம்‌, அவனை அங்கே இருந்து
மீண்டும்‌ எழுந்தோடச்‌ செய்தது. அவன்‌ மலையின்‌ மறு
பக்கத்துக்குச்‌ சென்று, அங்கிருந்து பாறைக்‌ கூட்டங்களின்‌
மறைவில்‌ சென்று விழுந்தான்‌.

எப்படியாவது குடிசைக்கே திரும்பிச்‌ சென்றுவிட்டால்‌
போதுமென்று அவன்‌ ஆசைப்பட்டான. ஆனால்‌, தெற்கும்‌
வடக்கும்‌ எது என்பதே தெரியவில்லை. சு ற்றிலும்‌ பெரிய பெரிய
குன்றுகள்‌, நீலப்புகை பரவிக்டெக்கின்ற தெளிவில்லா மண்டலம்‌.

மாத்தனின்‌ நாக்கு வரண்டு கிடந்தது. தீப்பொறி
விழுவதுபோன்று உச்சி வெய்யிலும்‌ தகித்தது. அவன்‌ மெதுவாகக்‌
கையையூன்றி எழுந்து, தண்ணீரைத்‌ தேடிக்கொண்டு நடந்தான்‌.
மலையின்‌ சரிவில்‌ ஒரு சிறிய வாய்க்காலை அவன்‌
கண்டுபிடித்தான்‌. அங்கே இறங்கிச்‌ சென்று, கழுத்தைக்‌ குனிந்து
முகத்தைத்‌ தண்ணீரில்‌ மூழ்க வைத்து, எருதைப்போல்‌ தண்ணீரை
உறிஞ்சிக்‌ குடித்தான்‌. வயிறு பெருத்தவுடன்‌ கொஞ்சம்‌ ஆசுவாசம்‌
ஏற்பட்டது.

அவன்‌ அரை மணி நேரம்‌ அந்த வாய்க்காலின்‌ கரையிலேயே
ஓய்வெடுத்தான்‌. அந்தச்‌ குழ்நிலையும்‌ அவவளவு பாதுகாப்‌
பானதாகத்‌ தோன்றவில்லை. வாய்க்காலின்‌ கரையில்‌, மெழுகு
போலுள்ள சேற்று நிலத்தில்‌ புலியின்‌ அடிச்சுவடுகள்‌ பதிந்து
கிடப்பதைக்‌ காணமுடிந்தது.

மாத்தன்‌ எழுந்து நடந்தான்‌. தன்னுடைய மலைக்கு நேராகத்‌
தான்‌ செல்கிறோம்‌ என்ற நம்பிக்கையுடன்‌, அவன்‌ பல மலை
களையும்‌ ஏறி இறங்கினான்‌. கடையில்‌ மேலும்‌ ஓர்‌ அடிகூட நகர
அனுமதிக்காத இருண்டு குறுகலான ஒரு பயங்கரக்காட்டின்‌
முன்னால்‌ சென்று சேர்ந்தான்‌.

என்ன செய்வதென்று நிச்சயமில்லாமல்‌ அவன்‌ அங்கே கண்ட
ஒரு பாறை அடுக்கின்‌ நிழலின்‌ கீழே நின்று விட்டான்‌.

திடீரென்று சிறிது தூரத்திலிருந்து சில கூக்குரல்களும்‌,
அட்டகாசங்களும்‌ அவன்‌ காதுகளை வந்து குடைந்தன. மாத்தன்‌
கண்களை உருட்டிப்‌ பார்த்தான்‌. காதுகள்‌ கூர்மையாயின. மனித
சப்தங்கள்‌, அங்கே கேட்பது மனித சப்தம்‌ தான்‌ என்று புரிந்து
கொண்டபோது அவன்‌ இதயம்‌ ஒரு முறை சிலிர்த்தது. ஆனால்‌,
நிமிட நேரத்தில்‌ தன்னைத்தானே பார்த்துக்கொண்டபோது
அவன்‌ மிகவும்‌ குறுகிப்போனான்‌ என்றுதான்‌ சொல்லவேண்டும்‌.
முழுநிர்வாணமாகத்தான்‌ மாத்தன்‌ தன்னை அப்போது பார்த்‌
தான்‌. அவனுடைய முண்டை, அவனை விழுங்குவதற்குப்‌ புறப்‌
பட்ட மலைப்பாம்பின்‌ மேலேயே போட்டுவிட்டு வந்திருந்தான்‌.
உடலில்‌, நூல்‌ உறவென்று சொல்ல அவன்‌ கழுத்தில்‌ கிடந்த
சிலுவையின்‌ சரடு மட்டும்தான்‌ இருந்தது.

அந்தக்‌ கூக்குர லும்‌ கலாட்டாவும்‌ மிகவும்‌ அருகில்‌ வந்தது.
துப்பாக்கியின்‌ சத்தமும்‌ கேட்டது.

மாத்தன்‌ பதுங்கியவாறு அந்தப்‌ பாறை பிளவினிடையில்‌,
பாறையைப்‌ பிடித்துக்கொண்டு நின்றான்‌.

திடீரென்று மாத்தனின்‌ முன்னால்‌ ஓர்‌ உருவம்‌ துள்ளி
விழுந்தது.

தீயை வைத்துப்‌ பொசுக்கிய தேனிக்கூட்டைப்‌ போன்ற
முகத்தையுடைய ஒரு காட்டு மனிதன்‌, அவன்‌ தோளில்‌, முக்கால்‌
நிர்வாணமான ஒரு கரிய பெண்‌ கைகளையும்‌. கால்களையும்‌
உதைத்துக்‌ கூக்குரலிட்டுக்‌ கொண்டிருந்தாள்‌. பெண்ணைத்‌
தோளோடு சேர்த்துக்‌ கட்டிப்‌ பிடித்துக்கொண்டு அந்த பயங்கர
உருவம்‌ காட்டிற்குள்ளே ஒடி மறைந்தது.

மாத்தன்‌ மரச்சிலையைப்‌ போல்‌ ஆகிவிட்டான்‌. பயங்கரமான
ஒரு பிரேத உலகத்திற்குத்தான்‌, தான்‌ சென்று சேர்ந்திருக்கிறோம்‌
என்று மாத்தனுக்குத்‌ தோன்றிற்று.

"அதோ, ஒருத்தன்‌, பாறைக்குப்‌ பின்னால இருக்கான்‌.
அடிங்கடா அவனை... அந்த ஆணையைத்‌ தொடர்ந்து ஒரு
துப்பாக்கி வெடித்தது. மாத்தன்‌ முகத்துக்கருகே ஒரு பாறைத்‌
துண்டு வந்து விழுந்தது. அவன்‌ கீழே உருண்டு விழுந்தான்‌.
மாத்தன்‌ எழுத்திருப்பதற்குள்ளேயே அவன்‌ கைகள்‌ மடித்துக்‌
கட்டிப்பட்டுவிட்டன.

"ஒருத்தன்‌ கெடச்சுட்டான்‌! ஓ...ஓ...கூ...க...ம்‌" அந்த
சத்‌ தோஷத்தின்‌ கூக்குரலும்‌ உரத்த ஒலியும்‌ காடு முழுவதும்‌
எதிரொலித்தது.

துப்பாக்கியையும்‌, தடிகளையும்‌, குத்தீட்டிகயையும்‌, மற்றவை
களையும்‌ கையில்‌ ஏந்திக்கொண்டு ஐந்தாறு நாயர்களும்‌, பத்து
பதினைந்து சுத்தமற்ற பணியர்களும்‌ அடங்கிய ஒரு கூட்டம்‌
மாத்தனைச்‌ சுற்றிலும்‌ கூடினார்கள்‌.

உடல்‌ முழுவதும்‌ ரோமத்தினால்‌ மூடிய நிர்வாணமான
மாத்தனை அவர்கள்‌, உற்சாகத்துடனும்‌ பகையுடனும்‌ பரிசோதித்‌
தார்கள்‌.

"இந்தக்‌ காட்டுப்‌ பணியன்‌ கழுத்துல ஒன்று தொங்கிக்‌
கிட்டிருக்கிதே என்னாது?"..ஒருவன்‌ கேட்டான்‌.

"எங்கியோ கெடந்த ஈயக்கட்ட" -- மற்றொருவன்‌ பதில்‌
கூறினான்‌.

"அவன்‌ காட்டுப்‌ பணியன்‌ இல்லன்னு தோணுது. தலைமயிரு
அந்த மாதிரி இல்லியே!"

"அடடே, நல்ல புள்ளிதான்‌ கெடைச்சிருக்கு. இவன்‌
அரேபியன்‌ தான்‌!" ஒரு கிழநாயர்‌ உரக்கச்‌ சொன்னான்‌, எல்லாரும்‌
பயத்துடன்‌ பின்‌ வாங்கினார்கள்‌.

"அரேபியன்‌ தான்‌!" என்று வேறொருவன்‌ முன்னால்‌ வந்து
இவனைப்‌ பரிசோதித்துவிட்டு உறுதி கூறினான்‌: "இந்த மாதிரி
ஒருத்தனத்தான்‌, காரியஸ்தன்‌ குஞ்ஞம்பு நாயரு போன வருஷம்‌
பாத்துட்டு பயந்தோடினாரு!.

"டேய்‌, நீ காட்டுப்‌ பணியனா, அரேபியனாடா?" என்று ஒரு
இளைஞன்‌ மாத்‌தன்‌ தலைக்கு நல்ல உதை கொடுத்துக்‌ கேட்டான்‌.

மாத்தன்‌ அதற்கும்‌ பேசவில்லை. மரியம்‌ இடித்து இடித்து
மரத்துப்போன மண்டை அது.

"இவன்‌ ஒண்ணும்‌ பேசல இல்ல. அப்படின்னா அரேபியனாத்‌
தான்‌ இருக்கணும்‌" அவர்கள்‌ ஏக மனதாக அபிப்பிராயப்‌
பட்டார்கள்‌.

"அவர்கள்‌, கட்டப்பட்டுளள ஜந்துவையும்" பிடித்து
இழுத்துக்கொண்டு நாராயணன்‌ நம்பியாரின்‌ களத்திற்கு
நடந்தார்கள்‌.

## 40

தன்னுடைய மலைகளின்‌ பல பாகங்களிலும்‌ சிதறிக்கிடக்கும்‌
மலை நிலங்களைப்‌ பார்வையிடச்‌ செல்லும்போது, அங்கே
தங்குவதற்கும்‌, மலை விளைச்சல்களையும்‌ தானியங்களையும்‌,
விதைகளையும்‌ சேர்த்து வைப்பதற்குமாக நாராயணன்‌ நம்பியார்‌
கட்டி வைத்துள்ள காட்டு வீடுதான்‌ அது. காடுகளில்‌
வேட்டைக்குப்‌ போகும்போது தங்குமிடமாகவும்‌ அதை
உபயோகப்படுத்துவதுண்டு.

அழகான ஒரு மலை இடுக்கின்‌ அருகில்‌, படிப்படியாக எழும்பி
நிற்கும்‌ பசுமையான வயல்‌ பிடங்களுக்கும்‌ உச்சியில்‌, அந்தப்‌ புல்‌
வேய்ந்த மாளிகை வீடு தனிமையாக இருந்தது. அந்த மேடையின்‌
மேல்‌ பாகத்தில்‌ கூம்பாகக்‌ கிடக்கும்‌ மலைச்சரிவில்‌, ஏழெட்டு
பணியர் குடிசைகள்‌ செல்‌ புற்றுக்ளைப்போல்‌ தொத்திக்‌
கொண்டு நிற்பதையும்‌ காணலாம்‌.

அவைகளுக்கு ஒரு மைல்‌ தூரத்தில்‌ மனிதனின்‌ கால்கள்கூடப்‌
படாத பெரிய காடுகள்‌ இருந்தன. செழுமையாக வளர்ந்த,
அடர்ந்து படர்ந்து வானம்‌ முட்டும்‌ அளவிலுள்ள மரக்கூட்டங்‌
களின்‌ தடித்த திரைக்கு அப்பால்‌ உள்ள நிலைமைகளை என்ன
வென்று போய்ப்‌ பார்க்கக்கூட யாரும்‌ தைரியப்பட்ட தில்லை.
அங்கே சமதூரத்தில்‌, வானம்‌ முட்டும்‌ அளவிற்குக்‌ கிடக்கும்‌
பெரிய மலைகளுக்கும்‌ கீழே, காலம்‌ காலமாகத்‌ தண்ணீர்‌
தேங்கியிருக்கும்‌ பெரிய பெரிய தடாகங்களின்‌ கர்ப்பத்தில்‌,
வரலாற்றுக்‌ காலத்துக்கும்‌ அப்பாலுள்ள விசித்திர நீரினங்கள்‌
விளையாடிக்‌ கொண்டிருந்தன. தண்ணீரின்‌ மேல்‌ பரப்பில்‌
வெண்கொற்றக்‌ குடைகள்‌ விரிந்து நின்று கொண்டிருந்தன. மிகப்‌
பழமையான ஒரு பெரிய பேரரசில்‌ எஞ்சியிருக்கும்‌ உடைந்து
சிதறிப்போன ஒரு கருங்கல்‌ கோட்டையும்‌ அங்கே நிலை
கொண்டிருந்தது. காட்டு யானைக்கூட்டம்‌ அந்தக்‌ கோட்டைக்கு
அருகே வரும்போது எதையோ கண்டு பயந்து விட்டதைப்‌
போன்று, பின்னால்‌ திரும்பி மிரண்டு ஓடுவதைக்‌ கண்டவர்களும்‌
உண்டு. உடல்‌ முழுவதும்‌ கரிய ரோமங்கள்‌ நிறைந்த
நிர்வாணமான காட்டு மனிதர்கள்‌ அதன்‌ அருகில்‌ உள்ள
பெருங்காட்டில்‌ தங்கள்‌ விருப்பம்போல்‌ வசித்து வருகின்றார்கள்‌.
அவர்களின்‌ பெண்கள்‌, அந்தத்‌ தடாகத்தில்‌ மூழ்கித்‌ தாமரைக்‌
கிழங்குகளைத்‌ தேடி எடுக்கின்றார்கள்‌. காட்டு மிருகங்கள்‌ கூடப்‌
பயந்து ஒதுங்கிய அந்த வன வளையத்தில்‌, வள்ளிக்‌ கொடிகள்‌,
தங்கள்‌ பூக்கலால்‌ கிரீடம்‌ தரித்‌ து மரக்கிளைகளில்‌ ஊஞ்சலாடி
விசிலடித்துக்கொண்டிருந்தன.

அவ்வாறான ஐதிகங்கள்‌ அந்த இனந்தெரியாத உலகத்தில்‌
மூடப்பட்டுக்‌ கிடக்கின்றன.

அதனுடைய இங்குள்ள எல்லைவரை சென்றுவந்த சில வீர
தீரர்களான வேட்டைக்காரர்களிடமிருந்து கிடைத்த பயங்கர
விவரங்கள்‌ மற்றவர்களை அங்கு போகாமல்‌ கடுத்தி நிறுத்தி
விட்டன.

அந்தக்‌ கோட்டையில்‌ அரேபியர்கள்‌ வசித்து வருகிறார்கள்‌
என்று, பரம்பரை பரம்பரையாகச்‌ சொல்லப்பட்டு வருகின்றது.
இந்த அரேபியர்கள்‌ யாரென்‌றோ, அவர்கள்‌ எந்த உயிரினங்‌
களைச்‌ சேர்ந்தவர்கள்‌ என்றோ யாரும்‌ அறிந்ததில்லை. அந்தக்‌
கோட்டை மூடுதிரைக்கும்‌ அப்பால்‌ உள்ள காட்சிகள்‌ பழங்குடி
மக்களின்‌ கெட்ட கனவைப்போல்‌ கிடக்கின்‌றன.

ஆனால்‌, ஒரு விஷயம்‌ மட்டும்‌ அவர்களுக்கு அனுபவப்‌
பட்டிருந்தது. அந்த மாயா உலகத்தின்‌ அருகில்‌ எங்கேயோ சில
காடுகளில்‌, மிருகத்‌ தனமாகக்‌ காட்டுவாசிகள்‌ வசித்து வருகின்றார்‌
கள்‌ என்பது மட்டும்‌ தெரிந்தது. அந்தக்‌ கிராதகர்கள்‌ சில காலங்‌
களில்‌ முன்‌ சொன்னபடி அடிவாரங்களுக்கு இறங்கி வந்து, பணியப்‌
பெண்களைத்‌ தூக்கிக்கொண்டு போவதுமுண்டு. பனியர்களின்‌
கூப்பாட்டைக்‌ கேட்டு அடுத்துள்ள மலைப்பயிர்‌ நிலங்களில்‌
ஆட்கள்‌ இருந்தால்‌, அவர்கள்‌ ஓடிவந்து அந்த அக்கிரமக்காரா்‌
களை வேட்டையாடிப்‌ பிடித்தோ துப்பாக்கியால்‌ சுட்டுக்‌
கொன்றோ விடுவார்கள்‌ என்றாலும்‌, அநேக நேரங்களில்‌ அந்தப்‌
புத்திசாலிக்‌ காட்டுவாசிகள்‌ கையில்‌ கிடைத்த பெண்களைத்‌
தூக்கிக்கொண்டு அந்த அரபிக்குன்றுக்கு அப்பால்‌ ஓடித்
தப்பித்துக்‌ கொள்வது பழக்கம்‌.

அதுபோல்‌ ஒரு சமயம்‌, காட்டு மனிதர்கள்‌ பெண்‌ திருட்டுக்காக
இறங்கி வந்த நேரத்தில்‌ ஊரார்கள்‌, அவர்களை வேட்டையாடிய
போதுதான்‌ நம்‌ மாத்தன்‌ அவர்களிடம்‌ அகப்பட்டுக்கொண்டான்‌.

நாராயண நம்பியாரும்‌, அவருடைய கூட்டாளிகளும்‌ கட்டப்‌
பட்டுள்ள மாத்தனைப்‌ பிடித்து இழுத்துக்கொண்டு, கோடவுனின்‌
முற்றத்தை அடைந்தார்கள்‌. கோடவுனின்‌ வராண்டாவில்‌
ஐந்தாறு விருந்தினர்கள்‌ அமர்ந்து கொண்டிருந்தார்கள்‌.

நாராயணன்‌ நம்பியாரின்‌ மைத்துனன்‌ குஞ்ஞி அனந்தக்‌ குறுப்பும்‌,
பழக்கமில்லாத ஐந்தாறு பேர்களும்‌ அங்கே இருந்தார்கள்‌.

நாராயணன்‌ நம்பியார்‌ சிரித்துக்கொண்டே மைத்துனனின்‌
அருகில்‌ சென்று, "அட, இதென்னா? எந்த முன்னெச்சரிக்கையும்‌
கொடுக்காம திடீர்னு வந்திருக்க இவங்கள்ளாம்‌ யாரு?
தெரியலியே!" என்றார்‌.

"எல்லாத்தியும்‌ சொல்றேன்‌" குஞ்ஞி அனந்தக்குறுப்பு,
கட்டப்பட்டுள்ள அந்த நிர்வாண ஜீவனை ஆச்சரியத்துடன்‌
பார்த்துக்‌ கொண்டு, "நீங்க வேட்டயாடிப்‌ புடிச்சிக்கிட்டு
வந்திருக்கீங்களே, யாரவன்‌?" என்று கேட்டான்‌.

"அரேபியன்‌ -- நீங்க காட்ல இருக்குற அரேபியனப்பத்தி
கேள்விப்பட்டதில்ல? இப்ப நல்லா பாத்துக்குங்க. நாங்க காட்டுப்‌
பணியனுங்களத்‌ தொரத்தினப்போ, இவன்‌ பாற இடுக்கில
பதுங்கிகிட்டு நின்றான்‌. அப்பத்தான்‌ இவன்‌ ஆட்டுக்கிட்டான்‌"
என்று நம்பியார்‌ விவரித்தார்‌.

மாத்‌தன்‌ மெல்லத்‌ தலையைத்‌ தூக்கிப்‌ பெரிய துக்கத்துடன்‌,
வராண்டாவில்‌ இருக்கும்‌ ஆட்களையெல்லாம்‌ ஒருமுறை
பார்த்தான்‌, விருந்தாளிகளின்‌ கூட்டத்தில்‌, அறிமுகமுள்ள ஒரு
முகத்தைக்‌ கண்டதும்‌ மாத்தன்‌ கண்களைச்‌ சிமிட்டி குழித்துப்‌
பார்த்தான்‌. திடீரென அவன்‌ கைகளை உதறிக்கொண்டு பரிதாபக்‌
குரலில்‌, "ஜான்‌ சாரு, ஜான்சாரு, என்னக்‌ காப்பாத்துங்க" என்று
கூப்பாடு போட்டான்‌.

தூங்கள்‌ அதுவரையில்‌, அபூர்வப்‌ பிறவியான அரேபியன்‌
என்று நம்பி ஆவலுடன்‌ இருந்த அந்த உருவம்‌, திடீரென
மலையாளம்‌ பேசி கூக்குரலிட்டதைக்‌ கேட்டபோது, அவர்கள்‌
எல்லாரும்‌ பைத்தியங்களைப்போலத்‌ திகைத்து விட்டார்கள்‌.

ஜான்‌ முன்னால்‌ வந்து மாத்தனின்‌ தோளைத்‌ தொட்டு,
"அடடா! இதாரு! நம்ம மாத்தன்‌ தானே? டேய்‌, நீ எப்படி இந்தக்‌
கொழப்பத்துல வந்து மாட்டிக்கிட்டே?" என்று கேட்டான்‌.

"சொல்றன்‌ சார்‌!" என்று கூறிய மாத்தன்‌ நாணிக்கோணி,
"என்ன அவுத்துவுடச்‌ சொல்லுங்க சார்‌" என்று நிலத்திலிருந்து
இருமுறை துள்ளினான்‌.

ஜான்‌, நாராயணன்‌ நம்பியாரிடம்‌ வேண்டுகோள்‌ விடுக்கும்‌
குரலில்‌, "தயவு செஞ்சு, இந்த ஆள அவுத்து விடுங்க. இந்த ஆளு
அரேபியனோ நீக்ரோவா இல்ல. எங்களப்போல இங்க குடி
யிருக்கிற ஒரு ஏழைக்கிறிஸ்துவன்‌ தான்‌" என்று சொன்னான்‌.

நாராயணன்‌ நம்பியார்‌ நாக்கை நீட்டிக்‌ கண்களை உருட்டிய
வாறு, மாத்தனை ஒருமுறை நோக்கினார்‌. பிறகு, குலுங்கிச்‌
சிரித்துக்கொண்டே, "நல்ல மனுசம்பா நீ. எங்களயெல்லாம்‌
பைத்தியமாக்கிட்டியே? ஒடம்புல ஒரு துண்டு துணிகூட இல்லாம,
பெருங்காட்ல சுத்திவா்ற கெட்டிகாரம்பா நீ. இதுவரைக்கும்‌ ஒரு
வார்த்தையக்‌ கூடப்‌ பேசாம எங்களயெல்லாம்‌ முட்டாளாக்‌
கிட்டப்பா...அல்லது, இவனுக்குப்‌ பைத்தியமா இருக்குமோ?"
என்று நாராயணன்‌ நம்பியார்‌ ஜானுக்கு நேரே திரும்பிப்‌
பார்த்துச்‌ சொன்னார்‌.

"பைத்திய மொண்ணுமில்ல," ஜான்‌ சிரிப்பை அடக்கிக்கொண்டு
சொன்னான்‌: "இவனோட சுபாவமே அப்படித்தான்‌..."

ஜான்‌ தன்மேல்‌ போட்டிருந்த துண்டை எடுத்து மாத்தன்‌
இடுப்பில்‌ சுற்றிக்‌ கட்டினான்‌.

"இப்படி அலையறதுதான்‌ இவன்‌ தொழிலா?" என்று குஞ்ஞி
அனந்தக்குறுப்பு கேட்டான்‌.

'அதெல்லாமில்ல. இவனுக்குச்‌ சொந்தமா நெலம்லாம்‌ இருக்கு"
என்று விருந்தினர்களில்‌ மற்றொருவனான செரியான்‌
சொன்னான்‌.

"எங்க?"

"ஜான்‌ சார்‌ எஸ்டேட்டுக்கு மேற்கால, ஆறு மைல்‌ தூரத்துல
இருக்கிற குளியன்‌ மலையில இருக்கு."

"அடேப்பா! குளியன்‌ மலயிலா?" நாராயணன்‌ நம்பியார்‌
ஆச்சரியத்துடன்‌ கேட்டார்‌! "இங்கிருந்து கொறைஞ்சது
பத்துமைலு தூரமாவது இருக்கும்ல. அங்கிருந்து எதுக்காக இவன்‌
இங்க வந்துட்டான்‌?"

"அதயெல்லாம்‌ மறுபடி கேக்கலாம்‌. இவன்‌ கட்டைக்‌ கொஞ்சம்‌
அவுத்து வுடணும்‌'

"டேய்‌ அம்பூ. அவன்‌ கட்ட அவுத்துவிடு" நாராயணன்‌
நம்பியார்‌, தன்‌ காரியஸ்தன்‌ அம்புக்குறுப்பிடம்‌ உத்தரவிட்டார்‌.

மாதத்தன்‌ சுதந்திரமடைந்தான்‌.

காரியஸ்தன்‌ அம்புக்குறுப்புக்கும்‌, அங்கே கூடியிருந்த மற்ற
நாயா்களுக்கும்‌ அடக்க முடியாத ஏமாற்றமும்‌ கோபமும்‌
உண்டாயிற்று. மிகச்‌ சிரமத்துடன்‌ பிடித்து மனிதக்‌ கரடியைக்‌
கட்டிக்‌ கொண்டு வருவதைவிட மிக முன்னெச்சரிக்கையுடனும்‌,
எதிர்ப்பார்ப்புகளுடனும்‌, ஆர்ப்பாட்டத்துடனும்‌ தாங்கள்‌
அழைத்துக்கொண்டு வந்த ஜீவன்‌, எங்கேயோ தெற்கே இருந்து
வந்த ஒரு "அண்ணாச்சி" தான்‌ என்றதும்‌, அவர்கள்‌ ஒவ்‌
வொருவருக்கும்‌ மாத்தனின்‌ மொட்டைத்‌ தலையைக்‌ கருங்கற்‌
களால்‌ இடித்து நசுக்கினாலென்னவென்று தோன்றியது.

மாத்தன்‌ கைகளால்‌ தலையைத்‌ தடவிக்கொண்டே, முற்றத்தில்‌
அமைதியாகக்‌ குந்தினான்‌. ஜான்‌, மெதுவாக அவனிடம்‌ சென்று
நடந்தது அனைத்தையும்‌ கேட்டறிந்தான்‌.

மாத்தனின்‌ சாகச யாத்திரையைப்‌ பற்றின விவரங்கள்‌,
அவர்களுக்கு அன்று முழுவதும்‌ நல்ல பொழுது போக்குக்கு
இடமளித்தன.

குஞ்ஞி அனந்தக்குறுப்பு தன்‌ நண்பர்களை நாராயணன்‌
நம்பியாருக்கு அறிமுகப்படுத்தினாள்‌:

"இவுரு ரிட்டயர்டு போலீஸ்‌ இன்ஸ்பெக்டா்‌ மாதவன்‌
அடியோடி, இவுரு இன்ஸ்பெக்டர்‌ மைத்துனன்‌ தாமோதரக்‌
குறுப்பு - மிலிட்டரி கம்மீஷன்ட்‌ உத்தியோகஸ்தர்‌. இவன்‌ நம்ப
ஜான்‌ - இங்கிருக்கிற எஸ்டேட்டுக்குச்‌ சொந்தக்காரன்‌. மத்த
ரெண்டு பேரும்‌ ஜானோட நண்பருங்க - செரியான்‌, வர்க்கிஸு
திருவிதாங்கூர்லேந்து வந்து நம்ம நாட்ல குடியேறி விட்ட
மொதலாளிங்க. நாங்க எல்லாரும்‌ ரெண்டு நாளு வேட்டைக்காக
வத்திருக்கோம்‌."

"ரொம்ப சந்தோஷம்‌!" நாராயணன்‌ நம்பியார்‌ விருந்தினர்களை
மீண்டும்‌ வரவேற்று, "கம்பீரமான வேட்டைக்கு இன்னிக்கே
ஏற்பாடு செய்யேன்‌. நானும்‌ கூட வாறேன்‌. சாயங்காலமா நாம
பொறப்படுவோம்‌. நீங்க சாப்புட்டுட்டு சொகமா ரெஸ்டெடுங்க"
என்று கூறினார்‌.

நாராயணன்‌ நம்பியார்‌ அம்புக்குறுப்பை அழைத்து,
எல்லோருக்கும்‌ சாப்பாடு தயாரிக்க ஏற்பாடு செய்தார்‌.

"நீங்க இங்கயே இருங்க. நான்‌ பணியக்‌ குடிசைங்களுக்குப்‌ போயி
வர்றேன்‌. எத்தனப்‌ பணிச்சிங்கள அந்தக்‌ காட்டுப்‌ பணியனுங்க
கொண்டுக்கிட்டு போயிட்டாங்கன்னு தெரியல!"

நாராயணன்‌ நம்பியார்‌ ஒன்றிரண்டு நாயர்களையும்‌
அழைத்துக்கொண்டு, பணியர்களின்‌ குடியிருப்புக்கு நடந்தார்‌.

பணியக்‌ குடிசைகளிலிருந்து கூட்டமாக அழுகைக்‌ குரல்கள்‌
முழங்கிக்‌ கொண்டிருந்தன. மூன்று பணிச்சிகளைக்‌ காணவில்லை.

நாராயணன்‌ நம்பியார்‌ அவர்களைச்‌ சமாதானப்படுத்தினார்‌.
மனைவிகளை இழந்த பணியர்களின்‌ மறு விவாகத்துக்காக
நெல்லும்‌, துணியும்‌, கள்ளும்‌, கொஞ்சம்‌ பணமும்‌ உடனே
கிடைக்கும்‌ என்று சொன்னதும்‌ அவர்களுக்குச்‌ சமாதானமாயிற்று.

அப்புறம்‌ வேட்டைக்கான தயாரிப்புகள்‌ நடந்தன. துப்பாக்கி
களைத்‌ துடைத்து சரிப்படுத்தினார்கள்‌. டார்ச்‌ லைட்டுகளில்‌
புதிய பாட்டரிகளை நிரப்பினார்கள்‌. மருந்துப்‌ பைகளையும்‌,
உணவுப்‌ பைகளையும்‌ கட்டிச்‌ சரி செய்தார்கள்‌. காட்டில்‌ இருக்கும்‌
போது சாப்பிடுவதற்காகக்‌ கொஞ்சம்‌ உணவு வகைகளையும்‌
எடுத்துக்கொண்டார்கள்‌. காட்டில்‌ வழி காட்டுவதற்கும்‌, சாமான்‌
களைச்‌ சுமப்பதற்கும்‌, மற்ற உதவிகளுக்குமாக வேட்டையில்‌
திறமைசாலிகளாக இரண்டு பணியர்களையும்‌ அழைத்துக்‌
கொண்டார்கள்‌.

மாலை நேரம்‌ நெருங்கியதும்‌ அவர்கள்‌ புறப்பட்டார்கள்‌.
கூட்டத்தில்‌ அவர்கள்‌ மாத்தனையும்‌ சேர்த்துக்‌ கொண்டார்கள்‌.
மாத்தன்‌ உடுத்திக்கொள்ள ஓர்‌ அரை நிக்கரும்‌, காக்கிக்‌ கோட்டும்‌
நாராயணன்‌ நம்பியார்‌ கொடுத்துதவினார்‌. நம்பியாரின்‌
மிலிட்டிரிக்கார மருமகன்‌ விடுமுறையில்‌ வந்தபோ து விட்டுப்‌
போன பழைய பட்டாள உடுப்புளில்‌ இருந்த காக்கி உடைகள்‌
தான்‌ அவைகள்‌.

## 41

குடகு மலைகளிலிருந்து புறப்பட்டு இருளடர்ந்த பாறை
வெடிப்புகள்‌ வழியாகவும்‌, மனித வாடையில்லாத பெருங்காடு
களிலும்‌, புகுந்து முழக்கமிட்டு ஓடிவரும்‌ அந்தக்‌ காட்டாறு,
அங்குள்ள இரண்டு நெடுங்குன்றுகளின்‌ அடிவாரம்‌ வழியாக
வளைந்து பாய்ந்து, கீழே பயங்கரமாக உள்ள ஒரு மடுவில்‌ சிறிது
நேரம்‌ ஒய்வெடுத்துக்‌ கொள்கின்றது.

ஏறக்குறைய வட்டவடிவில்‌ அமைந்துள்ள அந்த மடுவைச்‌
சுற்றிலும்‌ அடர்ந்த காடுகள்‌ இருந்தன. ரோஸ்வுட்‌, தேக்கு,
வெண்தேக்கு முதலிய மிக முதிர்ந்த மரங்களும்‌, பெரிய பெரிய
காட்டு வள்ளிக்கொடிகளும்‌, மலைப்பாம்புகளும்‌ ஒன்றோ
டொன்று பின்னிப்பிணைந்து உராய்ந்து மர்ம சப்தத்தை எழுப்‌
புவதால்‌, இயற்கை அழகு அங்கே கொள்ளை கொண்டது. ஓர்
அங்குல நிலம்கூடக்‌ காணமுடியாமல்‌ அடிமரங்கள்‌ எல்லாம்‌ ஒருங்‌
கிணைந்து மூடிக்கொண்டிருந்தன. மரங்களைச்‌ சுற்றிப்‌ படர்ந்‌
துள்ள வள்ளிக்‌ கொடிகளில்‌, கருத்த சைக்கிள்‌ டயர்‌ போலுள்ள
மலை அட்டைகள்‌ இந்த உலகத்தையே அறுத்து முறிப்பதுபோல்‌
கர்ணகொடூரமான சப்தத்தை வெளிப்படுத்திக்கொண்டிருந்தன.
அந்த வன இயற்கையின்‌ தொழிற்சாலையின்‌ ஹூங்காரச்‌ சப்தம்‌
போல்‌ வேழாம்பல்‌ பட்சி ஹும்‌ என்று முனகியது. வேனல்‌
சூட்டை ஏற்று விம்மும்‌ காட்டுமல்லிகைப்‌ பூக்களைச்‌ சுற்றி,
ஜப்பான்‌ விசிறிகளைப்‌ போலுள்ள வண்ணத்துப்பூச்சிகள்‌ பறந்து
திரிந்தன.

சித்திரை மாதம்‌ ஆனதால்‌ மடுவில்‌ உள்ள தண்ணீர்‌ பாதிவரை
வற்றியிருந்‌தது. மடுவின்‌ கரை ஓரத்தில்‌ ஜலக்கிரீடை செய்து
கொண்டு நிற்கும்‌ கரும்பாறைகள்‌, இப்போது நீர்குறைந்ததால்‌
முழு நிர்வாணமாக வறண்டு இருந்தன. அங்கங்கே, தண்ணீர்‌
படிப்படியாக உள்ளடங்கிய பாகங்களில்‌ நரியின்‌ நகக்‌ குறிகள்‌
பதிந்து காணுகின்றன. பழைய நதி மார்க்கங்களில்‌ பல
நிறங்களிலும்‌ அளவுகளிலும்‌ கூழாங்கற்கள்‌ நிறைந்து
கிடக்கின்றன.

இப்போது அந்த ஆற்றின்‌ தன்மையைக்‌ கண்டால்‌, ஒரு
மலைப்பாம்பு முட்டையிட்டு அடைகாப்பது போல்‌ தோன்றும்‌.

அன்று மாலை நேரம்‌ ஆனதும்‌, அங்கே அசாதாரணமாகச்‌ சில
சலனங்களும்‌ சப்தக்‌ கோலாகலங்களும்‌ உண்டாயின. இவ்‌
விடத்திய அமைதியை உடைத்துக்கொண்டு சில மனிதக்‌ குரல்கள்‌
கேட்கத்‌ தொடங்கின. காட்டு வள்ளிகளையும்‌, புதர்களையும்‌
வெட்டி நீக்கி வழியுண்டாக்கிக்கொண்டு சில மனித உருவங்கள்‌,
அந்த மடுவின்‌ கரைக்கு நகர்ந்து வந்தன. கையில்‌ பெரிய பெரிய
கத்திகளை நீட்டிப்‌ பிடித்துக்கொண்டு, வீராவேசத்துடன்‌ வரும்‌
அந்த அரை நிர்வாண மனிதர்களின்‌ முகங்கள்‌, அவர்களின்‌
தலையில ஏற்றி வைத்திருந்த காட்டுக்கழிகளின்‌ பெரிய
கட்டுகளின்‌ பின்னே மறைந்திருந்‌தன.

அவர்களின்‌ பின்னால்‌, அம்பையும்‌ வில்லையும்‌ குடுக்கை
களையும்‌ மீன்‌ வலைகளையும்‌ மற்ற உபகரணங்களையும்‌ சுமந்து
கொண்டு பெண்கள்‌ கூட்டம்‌ ஒன்றும்‌ நகர்ந்து வந்தது. அவர்களின்‌
பின்னால்‌, சில சட்டிப்பாத்திரங்களையும்‌ படுக்கைப்பாய்‌
களையும்‌, எரியாத பந்தல்களையும்‌ தலையில்‌ வைத்துக்கொண்டு
சில சிறு பிள்ளைகளும்‌ நாய்களும்‌ வெளிப்பட்டார்கள்‌.

முன்னால்‌ வந்த ஆண்கள்‌ தலையில்‌ உள்ள தோல்‌ பைகளைக்‌
கீழே வைத்துவிட்டு, கரையிலுள்ள பாறைகளின்‌ மேல்‌ உட்கார்ந்து
ஒய்வெடுத்தார்கள்‌. பெண்கள்‌, வில்லையும்‌ அம்பையும்‌ கீழே
இறக்கி வைத்துவிட்டு, மடுவின்‌ கரையில்‌ ஒரு பக்கமாகக்‌
கற்களையும்‌ சரளைகளையும்‌ பொறுக்கிவிட்டு, தரையைச்‌
சமப்படுத்தத்‌ தொடங்கினார்கள்‌. பிள்ளைகள்‌, தாங்கள்‌
எடுத்துவந்த சட்டிப்‌ பாத்திரங்களைச்‌ சமப்படுத்தப்பட்ட
இடத்தில்‌ பரப்பி வைத்துவிட்டு, நீந்திக்‌ குளிப்பதற்காக மடுவிற்கு
ஓடினார்கள்‌. நாய்கள்‌ அங்கேயும்‌ இங்கேயும்‌ அலைந்து
கொண்டிருந்தன.

ஆறு மைல்‌ தூரத்திலுள்ள மலைப்பிரதேசக்‌ காடுகளிலிருந்து
புறப்பட்டு வரும்‌ கரிம்பாலக்‌ குடும்பங்களைச்‌ சேர்ந்தவர்கள்‌
தான்‌ அவர்கள்‌. ஆண்களும்‌ பெண்களும்‌ குழந்தைகளுமாக ஐம்பது
பேர்கள்வரை இருந்தார்கள்‌. அவர்கள்‌ மடுவைக்‌ குழப்பி மீன்‌
பிடிக்க வந்இருக்கின்றார்கள்‌.

நேரம்‌ அந்தியை நெருங்கியது. பெண்கள்‌ உருண்டைக்‌ கற்களை
எடுத்து வைத்து, அடுப்புக்‌ கூட்டி மடுவிலிருந்து தண்ணீர்‌
மொண்டுவந்து அடுப்பில்‌ ஏற்றி தீப்பற்ற வைத்து, இரவு
உணவைத்‌ தயார்‌ செய்து கொண்டிருந்தார்கள்‌. ஆண்கள்‌ எழுந்து
சென்று மடுவின்‌ இருபக்கங்களிலும்‌ அணை கட்டத்‌ திட்டம்‌
போட்டுக்‌ கொண்டிருந்தார்கள்‌.

ஆற்றுப்பக்கத்தில்‌ ஊதாநிறப்‌ பட்டுக்குடையை விரித்து
நிற்கும்‌ நீர்‌ மருத மரத்தைச்‌ சுட்டிக்காட்டி, அந்த மரத்துக்குக்‌ கீழே
கட்டணும்‌ என்று சந்திரன்‌ அபிப்பிராயப்பட்டான்‌.

அவர்கள்‌ பெரிய பெரிய பாறைகளை உருட்டிவந்து, மடுவின்‌
மேல்‌ இடுங்கிய பக்கமாக நீள வாட்டத்தில்‌ நிரப்பி வைத்தார்கள்‌.
அதன்‌ ஓட்டைகளில்‌ எல்லாம்‌ சரளைக்‌ கற்களையும்‌, மரக்கிளை
களையும்‌ துருத்தி அணையைப்‌ பத்திரப்‌ படுத்தினார்கள்‌.

மடுவின்‌ கீழ்பாகத்தில்‌ அவர்கள்‌ மற்றோர்‌ அணையைத்‌ கட்டி
முடித்தார்கள்‌. இருவா்‌, கட்டுமரம்‌ கட்ட மூங்கில்‌ தேடிக்‌
காட்டிற்குச்‌ சென்றார்கள்‌.

குழந்தைகள்‌ காட்டில்‌ சென்று, பிரம்புக்‌ கொடிகளை வெட்டிக்‌
கொண்டு வந்து புது அம்புகளைச்‌ செதுக்கினார்கள்‌.

அந்தி மங்கியது. காட்டு மிருகங்களை அகற்றுவதற்காக,
அவர்கள்‌ காய்ந்த மரக்கட்டைகளுக்குத்‌ தீ மூட்டினார்கள்‌. காய்ந்த
மூங்கில்‌ கழிகளைக்‌ கொளுத்தி உயர்த்திப்‌ பிடித்துக்கொண்டு,
ஆட்கள்‌ அங்குமிங்கும்‌ நகர்ந்து கொண்டிருந்தார்கள்‌. நன்றாகத்‌
தீப்பிடித்துக்கொண்ட அடுப்பில்‌ செந்தீ ஜ்வாலைகளின்‌ ஒளியும்‌
கரிம்பால யுவதிகளின்‌ கழுத்தில்‌ அணிந்திருந்த கல்‌ மாலையும்‌,
காதிலிருந்த ஈயத்தோடும்‌ மின்னிக்கொண்டிருந்‌தன. நிழல்களை
நோக்கி நாய்கள்‌ உரக்கக்‌ குரைத்தும்‌ ஓலமிட்டும்‌ கொண்டிருந்தன.

சந்திரன்‌ ஆற்றோரத்தில்‌ அங்கங்கே குழி பறிக்கத்‌ தொடங்‌
கினான்‌. சாமனும்‌ அம்புவும்‌ கோரைப்புற்களை வெட்டி நொறுக்கி,
அந்தக்‌ குழிகளில்‌ நிறைத்து அதன்மேல்‌ சிறிது சரளைக்‌
கற்களையும்‌ மண்ணையும்‌ வாரிப்போட்டு கொஞ்சம்‌
தண்ணீரையும்‌ ஊற்றினார்கள்‌. கூர்மையான தண்டுகளைக்‌
கைகளில்‌ ஏந்திக்கொண்டு கரிம்பாலர்களும்‌ கரிம்பாலத்திகளும்‌
கட்டு இடிக்கத்‌ தயாராக நின்றார்கள்‌. ஆண்களும்‌,
பெண்களுமாகக்‌ கலந்து ஐந்தாறு பேர்கள்‌ அடங்கிய
கூட்டங்களாகப்‌ பிரிந்து, அவர்கள்‌ ஒவ்வொரு குழியைச்‌ சுற்றிலும்‌
அணி வகுத்தார்கள்‌. அத்துடன்‌ பாடல்களும்‌ பொங்கி வந்தன.

பாடல்களின்‌ தாளத்தை அனுசரித்து உலக்கைகள்‌ ஒரே
நேரத்தில்‌ ஒன்று சேர்ந்து, குழியில்‌ பதிந்து கொண்டிருந்தன.
குயவனின்‌ சக்கரம்‌ சுற்றுவது போல்‌ அவர்கள்‌ வட்டமடித்துச்‌
சுற்றிக்‌ கொண்டிருந்தார்கள்‌.

முன்னோர்களான வீராத்மாக்களின்‌ சோகக்‌ கீதங்களைத்தான்‌
அவர்கள்‌ பாடினார்கள்‌. கிழவன்‌ சாத்தப்பன்‌ விகாரக்‌ குரலில்‌
நீட்டி இழுத்துப்‌ பாடும்‌ அந்தப்‌ பழம்பாட்டுக்களை, அவர்கள்‌
ஆவேசத்துடன்‌ தொடர்ந்து பாடினார்கள்‌.

வேட்டைக்குச்‌ சென்று நரியைக்‌ கொன்று, அதன்‌ நாக்கை
அறுத்துக்‌ கொண்டு திரும்பும்‌ கரிம்பாலத்‌ தலைவனைக்‌ கருநாகம்‌
கடித்து இறந்த கதையும்‌, வைர மோதிரத்தை விழுங்கி
வீரமரணமடைந்த பழசிப்பொன்னு தம்புரானின்‌ வீர தீர
வரலாறுகளும்‌ மற்றவைகளும்‌ உள்ளடக்கிய பரம்பரைப்‌ பழம்‌
பாடல்கள்‌, இரவின்‌ அமைதியைக்‌ கிழித்துக்‌ கொண்டு
ஆகாயத்தில்‌ உயர்ந்தன. இடையிடையே ஆர்ப்பாட்டக்‌
குரல்களும்‌ உண்டாயின.

இடித்துப்‌ பக்குவப்பட்டவைகளை ஓரிடத்தில்‌ வாரிக்‌ கூட்டி
விட்டு, குழியில்‌ மீண்டும்‌ இலைகளையும்‌ சரளைக்கற்களையும்‌
மண்ணையும்‌ நிரப்பி, தண்ணீரை ஊற்றி, அவர்கள்‌ இடிக்கத்‌
தொடங்கினார்கள்‌.

"ராமா... கட்டு வருதுடா." என்று ஒரே கூட்டம்‌ கூவியது

"மண்ணாக கொண்டாடா கேளா..." அடுத்த கூட்டமும்‌
கூவியது.

திடீரென்று நாய்கள்‌ கூட்டமாகக்‌ குறைந்தன. காட்டுக்குள்ளே
இருந்து ஓசையும்‌ வெளிச்சமும்‌ கிளம்பியது.

கரிம்பாலர்கள்‌ இடிப்பதையும்‌ பாடுவதையும்‌ நிறுத்திவிட்டு
உற்றுக்கவனித்தார்கள்‌. வேட்டைக்கான டார்ச்சு லைட்டின்‌
நீண்ட பிரகாச ஒளிக்கீற்று அங்கே வீசியது.

நாராயணன்‌ நம்பியாரும்‌ அவருடைய கூட்டமும்‌ ஆற்றின்‌
கரைப்‌ பக்கம்‌ பிரவேசித்தார்கள்‌.

கரிம்பாலத்‌ தலைவன்‌ சந்தப்பன்‌ முன்னால்‌ வந்து, நாராயணன்‌
நம்பியாரின்‌ முன்பு தலைகுனிந்து கைகட்டி, வாய்பொத்தி வணங்கி நின்றான்‌.

நாராயணன்‌ நம்பியாரின்‌ அடிமைகளான கரிம்பாலர்கள்‌ தான்‌
சத்தப்பனும்‌ அவன்‌ கூட்டமும்‌.

"என்ன சந்தப்பா நஞ்சிடப்‌ போறிங்களா? ஏன்‌ எனக்குச்‌
சொல்லல? சரி, எப்படியிருந்தா லும்‌ சந்தாஷம்தான்‌. நாங்களும்‌
வந்து சேர்ந்துட்டோம்ல."

"ஓடையத்‌ தம்புரான்‌ உத்திரவப்‌ போல." சந்தப்பன்‌ வணங்கிக்‌
கொண்டு நின்றான்‌.

அடியோடியின்‌ நேரே திரும்பி, "ஒங்களுக்கு சொகமில்லன்னா
இங்கியே படுத்துக்கலாம்‌. மாத்‌தனையும்‌ இங்கியே வுட்டுடுவோம்‌.
நாங்க வேட்டயாடிட்டு வெடியறதுக்குள்ள திரும்பிடறோம்‌."
என்று கூறினார்‌, நாராயணன்‌ நம்பியார்‌. அடியோடி சம்மதித்‌
தான்‌.

சந்தப்பனை அழைத்து. "இந்த எஜமான இங்கிய வுட்டுட்டு
தான்‌ நாங்கள்‌ போவப்‌ போறோம்‌. அவுருக்கு வேணுங்கற
பணிவிடைகளயெல்லாம்‌ செஞ்சிக்‌ கொடுக்கணும்‌. தெரிஞ்சு, தா?"
என்று நாராயணன்‌ நம்பியார்‌ உத்தரவிட்டார்‌.

"ஓடையத்‌ தம்புரான்‌ உத்தரவுப்‌ போல..." சந்தப்பன்‌
தொண்டை இடறியவாறு கூறினான்‌.

"மாத்தன்‌ எங்கே?" நாராயணன்‌ நம்பியார்‌ தேடினார்‌.

மாத்தன்‌ தலைகுனிந்து கொண்டு முன்னால்‌ வந்தான்‌.
அவனுடைய தோளில்‌ துப்பாக்கிக்‌ குண்டு பாய்ந்து இறந்த
இரண்டு கலைமானும்‌ ஒரு முயலும்‌ இருந்தன.

"நீயும்‌ இங்கியே இருந்துக்க" நாராயணன்‌ நம்பியார்‌
மாத்தனிடம்‌, கூறினார்‌: "தூங்கிடாதே."

நம்பியாரும்‌ கூட்டாளிகளும்‌ காட்டிற்குள்‌ மறைந்தர்ர்கள்‌.

சந்தப்பன்‌ அடியோடிக்குப்‌ படுத்துத்‌ தூங்குவதற்கான ஒரு
பாணப்படுக்கையை த்‌ தயார்‌ செய்து கொடுத்தான்‌. அடியோடி
அந்தப்‌ பச்சிலைப்‌ படுக்கையில்‌ மல்லாந்து படுத்தான்‌.

காட்டுக்குள்ளே இருந்து சில இனந்தெரியாத சப்தங்கள்‌
மாத்தனைப்‌ பயமுறுத்தின. அவன்‌, எரிந்து கொண்டிருக்கும்‌
மர த்தடியின்‌ அருகில்‌ நகர்ந்து நின்றான்‌. கொழுந்துவிட்டு எரியும்‌
தீயின்‌ அருகில்‌, பச்சை மாமிசத்தை வைத்துக்‌ கொண்டு சும்மா
இருப்பதற்கு மாத்தனால்‌ முடியவில்லை. அவன்‌ மானின்‌ ஒரு
தொடையை அரித்தெடுத்து, தீயில்‌ வேக வைத்தான்‌. இறைச்சி
சுடுகின்ற மணம்‌ எழும்பியபோது நாய்கள்‌ அவனைச்‌ சுற்றிக்‌
கூடின. மாத்தன்‌ அவைகளை அலட்சியப்படுத்திவிட்டு மெதுவாக,
வெந்து கொண்டுருந்த இறைச்சித்‌ துண்டைக்‌ கடித்துத்‌ திங்கத்‌
தொடங்கினான்‌.

அடியோடி ஆகாயத்தைப்‌ பார்த்தவாறு மல்லாந்து கடந்தார்‌.
ஒரு மேகக்‌ கீறலைக்கூடக்‌ காண்பதற்கு முடியாத தெளிந்த
ஆகாயம்‌, வைரக்கற்களைப்‌ பரப்பிவிட்ட நீலப்‌ பட்டு அங்கவஸ்‌
திரத்தைப்‌ போல்‌ மின்னிக்‌ கொண்டிருந்தது. கரிம்பாலர்களுடைய
பாட்டின்‌ பல்லவி சோகம்‌ குழம்பிய ஒரு ஸ்வரத்‌ தாரையில்‌
உயர்ந்து வந்தது. அரச மோதிரத்திலுள்ள வைரக்கல்லை எடுத்து
விழுங்கி, மரணத்தை எதிர்நோக்கி நிற்கும்‌ பழசி தம்புராவின்‌
மனோ ராஜ்யங்களைத்‌ தான்‌ அவர்கள்‌ இப்போது வர்ணித்துப்‌
பாடிக்கொண்டிருந்தார்கள்‌. அந்தப்‌ பாட்டைக்‌ கேட்டுக்‌
கொண்டே அடியோடி உறங்கி விட்டார்‌.

எவ்வளவு நேரம்‌ அவ்வாறு உறங்கினார்‌ என்று தெரியவில்லை.
நாய்கள்‌ உச்சத்தில்‌ குறைத்துக்‌ கலாட்டா செய்துகொண்டிருந்த
போது அடியோடி உறக்கம்‌ கலைந்து கண்களைத்‌ திறந்து
பார்த்தார்‌.

கரியம்பாலர்கள்‌ விரிப்பை பிரித்துப்‌ படுத்துத்‌ தூங்கி விட்டிருந்‌
தார்கள்‌. அவர்‌ மாத்தனை மெல்லத்‌ திரும்பிப்‌ பார்த்தார்‌.
அவனுக்கு அடுத்துள்ள மரக்கூட்டங்களின்‌ முன்னால்‌ ஒரு நீண்ட
நிழல்‌ அவருடைய கண்களில்‌ பட்டது. திடீரென்று ஒரு சிறிய
பொட்டலம்‌ மாத்தன்‌ முன்னால்‌ வந்து விழுந்ததையும்‌, மாத்தன்‌
அந்தப்‌ பொட்டலத்தைக்‌ கையில்‌ எடுத்து தன்னுடையக்‌ காக்கிக்‌
கோட்டின்‌ அடிப்‌ பாக்கெட்டில்‌ மறைப்பதையும்‌ அடியோடி
கண்டார்‌. மாத்தன்‌ திரும்பி சந்தேகத்துடன்‌ அடியோடியைப்‌
பார்த்தபோது, அவர்‌ கண்களை மூடி மெல்லச்‌ செயற்கையாகக்‌
குறட்டை இழுத்தார்‌.

ஐந்து நிமிஷம்‌ கழிந்ததும்‌ அடியோடி மீண்டும்‌ கடைக்‌
கண்ணால்‌ ஒரு முறை நோக்கினார்‌. அந்த நிழல்‌ மறைந்து
விட்டிருந்தது. மாத்தன்‌ ஒரு மரக்கட்டையின்‌ மேல்‌ தலையைச்‌
சாய்த்து, தூங்குவதற்கு ஏற்பாடு செய்து கொண்டிருந்தான்‌.

தனக்குத்‌ தற்செயலாப்‌ பார்க்க முடிந்த அந்த நிகழ்ச்சியைக்‌
குறித்து, அடியோடி பலவாறாகச்‌ சிந்தித்துப்‌ பார்த்தும்‌ அவருக்கு
ஒரு பிடிப்பும்‌ கிடைக்கவில்லை. ஏதோ முக்கியமான ஒரு ரகசியம்‌
அந்த நிகழ்ச்சிக்குப்‌ பின்னால்‌ இருக்க வேண்டுமென்று அவருக்கு
உறுதியாயிற்று.

அது என்னவாக இருக்கும்‌?

அரைமணி நேரம்‌ கழிந்ததும்‌. அடியோடி மெல்ல எழுந்து
உட்கார்ந்து கொண்டு நாலாபுறமும்‌ பார்த்தார்‌.

"நஞ்சி"டித்துத்‌ தளர்ந்துபோன கரிம்பாலர்கள்‌ சுக நித்திரையில்‌
மூழ்கி விட்டிருந்தார்கள்‌. மரத்தின்‌ கீழே கரிம்பாலத்திகளும்‌
குழந்தைகளும்‌ தலைமாடு கால்மாடாகப்‌ படுத்துத்‌ தூங்கினார்கள்‌.
நாய்கள்‌ கூட அசையாமல்‌ படுத்திருந்தன. காளை குறட்டை
யிடுவதுபோல்‌ மாத்தன்‌ குறட்டை இழுத்துக்‌ கொண்டிருந்தான்‌.

அடியோடி மாத்தன்‌ அருகே பதுங்கிச்‌ சென்றார்‌. அவன்‌ அருகே
நெருப்பு எரிந்து அடங்கி, அங்குமிங்கும்‌ மின்னிக்கொண்டிருக்கும்‌
கனல்களாகிக்‌ கொண்டிருந்தன.

அடியோமடி மாத்தனின்‌ முகத்தைக்‌ கூர்ந்து பார்த்தார்‌. ஆழ்ந்த
நித்திரை; அடியோடி மிகவும்‌ எச்சரிக்கையுடன்‌ மாத்‌தனுடைய
கோட்டில்‌ அடிப்பாக்கெட்டில்‌ கையை நுழைத்து, அந்தப்‌
பொட்டலத்தை இழுத்து எடுத்தார்‌. ஒரு கவர்‌! அதைத்த திறந்து
பார்த்ததும்‌, அதன்‌ உள்ளே இருப்பதைக்கண்டு அடியோடி
கண்களைச்‌ சிமிட்டவே இல்லை. பத்து ரூபாய்‌ நோட்டுக்கட்டு
ஒன்று. புத்தம்‌ புதிய நோட்டுகள்‌! முழுவதையும்‌ எண்ணிப்பார்க்க
முடியவில்லை. ஏறக்குறைய நூறு நோட்டுக்களாவது இருக்கு
மென்று அதன்‌ கனத்தைக்‌ கொண்டு ஊகித்துக்கொண்டார்‌.

அடியோடி அந்த நோட்டுக்களை அவை இருந்தபடியே கவரில்‌
வைத்து, அந்தப்‌ பொட்டலத்தை மாத்தனின்‌ பாக்கெட்டிலேயே
வைத்து விட்டுத்திரும்பி நடந்து வந்து தான்‌ படுத்திருந்த
இடத்திலேயே படுத்துக்கொண்டார்‌.

அடியோடிக்கு தூக்கம்‌ வரவே இல்லை. மறுபடியும்‌ ஏதாவது
நிகழலாம்‌ என்று எண்ணி, அவர்‌ மாத்தனிட மிருந்து பார்வையைத்‌
திருப்பாமல்‌ ஒருக்களித்துப்‌ படுத்தார். ஆனால்‌, ஒன்றும்‌
நடக்கவில்லை.

## 42

விடியற்காலையின்‌ பொன்‌ தாலியைப்‌ போல்‌ கிழக்கே விடி
நட்சத்திரம்‌ தெரிய ஆரம்பித்தது.

கரிம்பாலர்கள்‌ எழுந்து மூங்கில்‌ பந்தங்களை எரிய வைத்‌
கார்கள்‌. பந்தங்களைப்‌ பிடித்துக்கொண்டு அவர்கள்‌ கட்டு
மரங்களில்‌ ஏறிக்கூடினார்கள்‌. கட்டு மரங்களை மெல்லத்‌ துழாவிய
வாறு அவர்கள்‌ மடு முழுவதும்‌ சஞ்சரித்து, கட்டுமரத்தில்‌ சேர்த்து
வைத்திருந்த, நஞ்சுவை வாரித்‌ தண்ணீரில்‌ கலக்கிய பின்‌
கட்டுமரத்தைக்‌ கரைக்கு அருகில்‌ கொண்டுவந்து நிறுத்தி விட்டுக்‌
கீழே இறங்கி மீண்டும்‌ தூங்குவதற்குப்‌ படுத்தார்கள்‌.

அடியோடி எழுந்து கண்களைத்‌ திறந்து பார்த்தபோது. நேரம்‌
மெல்ல வெளுத்துக்கொண்டிருந்தது. கரிம்பாலர்கள்‌ அணைகளின்‌
சிறு சிறு ஓட்டைகளில்‌ கல்லையும்‌, கட்டையையும்‌ துருத்தி, மீன்‌
கூடுகளைப்‌ பத்திரப்படுத்தி உற்சாக மிகுந்தவர்களாக அங்கு
மிங்கும்‌ நகர்ந்து கொண்டிருந்தார்கள்‌. கரிம்பாலத்திகள்‌ கஞ்சி
காய்ச்சுவதற்காக அடுப்பைப்‌ பற்ற வைத்தார்கள்‌. மாத்தன்‌
கால்களுக்கிடையில்‌ கைகளை நுழைத்துக்கொண்டு குறட்டை
விட்டுக்கொண்டு தூங்கினான்‌.

அடியோடி எழுந்து உட்கார்ந்து, ஒரு சிகரெட்டுப்‌ பிடித்தார்‌.
இரவு நடந்த நிகழ்ச்சி அவருடைய சிந்தனைகளை மீண்டும்‌
கிளறத்‌ தொடங்கியது. வேட்டைக்குப்‌ போனவர்கள்‌ இன்னும்‌
திரும்பி வரவில்லை.

நேரம்‌ நன்கு பிரகாசமாயிற்று. மரத்தலைப்புகளிலும்‌, புற்களின்‌
நுனிகளிலும்‌ தங்கியிருந்த பனித்துளிகள்‌ மெல்ல மறைந்து
விட்டன. மடு, உலைக்களத்திலிருந்து எடுத்த உருக்குக்‌ கேடயத்‌
தைப்‌ போல்‌ மின்னிக்கொண்டிருந்தது.

வெயில்‌ உறைக்கத்‌ தொடங்கிய போது, மடுவில்‌ உள்ள
தண்ணீர்‌ சூடேற ஆரம்பித்தது. அத்துடன்‌ சேர்ந்து நஞ்சின்‌
வீரியமும்‌ பரவியது. நஞ்சு பட்ட கண்கள்‌ புகைந்து கலங்கியதினால்‌
மீன்கள்‌ துள்ளித்‌ துள்ளிப்‌ பாயத்‌ தொடங்கின.

கரிம்பாலாகளும்‌ கரிம்பாத்திகளும்‌ அம்பையும்‌ வில்லையும்‌
கையில்‌ எடுத்துக்கொண்டு. இடுப்பில்‌ மீன்‌ கூடைகளையும்‌ கட்டித்‌
தொங்கவிட்டவாறு தண்ணீரில்‌ இறங்கி நின்றார்கள்‌. சில போர்கள்‌
வெட்டுக்‌ கத்திகளை ஏந்திக்‌ கட்டுமரத்தில்‌ ஏறிக்‌ கொண்டார்கள்‌.
குடுக்கைகளை உயர்த்திப்‌ பிடித்துக்கொண்டு ஓரிருவர்‌ தண்ணீரில்‌
சுற்றிச்சுற்றி நடந்தார்கள்‌.

விஷ வீரியம்பட்டு கண்கள்‌ குருடாகி, எரிச்சலடைந்து, தண்ணீர்‌
மட்டம்‌ அளவுக்குத்‌ துள்ளிப்‌ பாய்ந்து நெருங்கும்‌ மீன்களைக்‌ குறி
வைத்து அவர்கள்‌ அம்புகளை எய்யத்‌ தொடங்கினார்கள்‌. அம்பு
பட்ட மீன்கள்‌ பிராணவேதனையுடன்‌ தண்ணீரின்‌ அடியில்‌
துடித்து விழுந்தன. அம்பும்‌, அம்பில்‌ கட்டிய கயிறும்‌, கயிறின்‌
முனையில்‌ துள்ளுகின்ற மீன்களைத்‌ தப்பிக்க அனுமதிக்கவில்லை.
கரிம்பாலர்கள்‌, கயிரைப்‌ பிடித்து இழுத்து மீன்களைப்‌
பிடித்தெடுத்து அம்பை உருவி, அதன்‌ தலையை உடைத்துக்‌
கூடைகளில்‌ நிரப்பினார்கள்‌.

அணைகளில்‌ அந்தந்த இடங்களில்‌ துருத்தி வைத்திருந்த மீன்‌
கூடுகளை அடிக்கடி எடுத்து ஒழிக்க வேண்டியிருந்தது.

தண்ணீருக்கு நன்கு சூடேறியபோது. பெரிய மீன்களும்‌
வெளிப்பட்டன. கட்டுமரத்தில்‌ பதுங்கி நின்று கொண்டிருந்த
கரிம்பாலர்கள்‌ வெட்டுக்கத்தியினால்‌ அவைகளை வேட்டையாடிக்‌
கொண்டிருந்தார்கள்‌.

அடியோடி கைக்‌ கெடிகாரத்தை நோக்கினார்‌. பத்து மணி.
வேட்டைக்குப்‌ போனவர்கள்‌ இன்னும்‌ வந்து சேரவில்லை.
அவருடைய மனதில்‌ பயம்‌ தோன்றியது.

மாத்தன்‌ தன்னுடைய காக்கிச்‌ சட்டையை அவிழ்த்து ஒரு
மரத்தின்‌ அடியில்‌ சுருட்டி வைத்துவிட்டு, அரைக்‌ கால்சட்டையை
மீண்டும்‌ அணிந்து கரிம்பாலர்களுடன்‌ சேர்ந்து மீன்பிடிக்க நின்று
கொண்டிருந்தான்‌.

பதினோரு மணி.

மீன்‌ வேட்டை முடிந்து கரிம்பாலர்கள்‌ கஞ்சி குடிக்க
உட்கார்ந்தார்கள்‌.

குழந்தைகள்‌ சிறு சிறு மீன்களைச்‌ சுட்டுத்‌ தின்றார்கள்‌.
பெண்கள்‌ மீன்களின்‌ செதில்களையும்‌, குடல்களையும்‌ நீக்கிவிட்டு
அவைகளைக்‌ காய வைக்கத்‌ தயாரானார்கள்‌. மழைக்காலத்தில்‌
தான்‌ அவைகளை அவர்கள்‌ புசிப்பார்கள்‌.

கரிம்பாலர்கள்‌ திரும்பிப்‌ போகத்‌ தயாராகிக்‌ கொண்டு
நின்றார்கள்‌.

கிடைத்த மீன்களில்‌ மிகவும்‌ நல்லதும்‌ பெரியதுமான சிலவற்றை
எடுத்து வைத்து, எஜமான்‌ வரவுக்காக அவர்கள்‌ காத்துக்‌
கொண்டிருந்தார்கள்‌.

மடுவின்‌ கரையிலுள்ள மரக்கூட்டங்களின்‌ சந்துகள்‌ வழியாக,
நாராயணன்‌ நம்பியாரும்‌ கூட்டாளிகளும்‌ வெளிப்பட்டார்கள்‌.

நம்பியாரின்‌ இரு தோள்களிலும்‌, ஒவ்வொரு துப்பாக்கியைச்‌
சாய்த்து வைத்திருந்தார்‌. பின்னால்‌, வர்க்கீஸை தூக்கிக்கொண்டு
குஞ்ஞி அனந்த குறுப்பும்‌, தாமோதரக்குறுப்பும்‌, நகர்ந்து
வந்தார்கள்‌. வேட்டைப்‌ பைகளையும்‌, டார்ச்‌ லைட்டுகளையும்‌.
துப்பாக்கிகளையும்‌ சுமந்துகொண்டு மீதியுள்ளவாகளும்‌ வந்து
சேர்ந்தார்கள்‌. அவர்களுடன்‌ சேர்ந்து ஒரு பிணத்தைப்‌ போல்‌
வெறுங்கையுடன்‌ செரியானும்‌ வந்தான்‌.

வேட்டைக்குப்‌ போய்த்‌ திரும்பி வரும்போது வழக்கம்‌
போலுள்ள உற்சாகம்‌ யாருடைய முகத்திலும்‌ பதித்திருக்க
வில்லை. சுடுகாட்டிலிருந்து திரும்புவ்களைப்‌ போல்‌ துக்கமுள்ள
வர்களாக, மெளனமாய்‌, சுறுசுறுப்பற்று இருந்தார்கள்‌.

அடியோடி பிரமித்துப்போய்‌ அவர்களின்‌ அருகே ஓடுச்‌
சென்றார்‌. நாராயணன்‌ நம்பியாரிடம்‌, "என்ன நடந்தது" என்று
கேட்டார்‌.

யாரும்‌ பதில்‌ சொல்லவில்லை.

அவர்கள்‌ வர்கீஸை ஓர்‌ ஓலைப்பாயில்‌ கிடத்தினார்கள்‌.
அடியோடி வர்க்கீஸின்‌ உடலைத்‌ தொட்டுப்‌ பரிசோதிக்கத்‌
துணிந்தபோது நாராயணன்‌ நம்பியார்‌ அவரைத்‌ தடுத்து,
"வேணாம்‌  தொடவேணாம்‌ - அது பொணம்‌ " என்று கூறினார்‌.

"ஐயோ! வரா்க்கீஸு செத்துட்டாரா? அவர் வாயைப்‌ பிளந்தார்‌.
"எப்படி? நரி கிரி புடிச்சிடுச்சா?".

"இல்ல, ---" நம்பியார்‌ தலையை ஆட்டிவிட்டு. தோளில்‌ இருந்த
துப்பாக்கிகளைக்‌ கீழே வைத்துவிட்டு ஒரு பாறையின்‌ மேல்‌
நிமிர்ந்து உட்கார்ந்தார்‌. கொஞ்ச நேரம்‌ அப்படியே சூனியத்தை
விழித்துப்‌ பார்த்துக்கொண்டிருந்தார்‌. அவர் வேறு ஒன்றும்‌
சொல்லவில்லை.

"வர்கீஸூ எப்படிச்‌ செத்தார்‌?"

"குண்டு பாஞ்சு செத்தான்‌." நம்பியார்‌ முகத்தையும்‌ பார்வை
யையும்‌ சிறிது கூட இறக்காமல்‌ கூறினார்‌.

அடியோடி எல்லோருடைய முகத்தையும்‌ சந்தேகத்துடன்‌
ஒருமுறை பார்த்தார்‌.

"விபத்துல மாட்டிக்கிட்டாரா?" அடியோடி நம்பியாரிடம்‌
கேட்டார்‌.

"அப்படின்னு நெனைக்கத்தான் முடியுது."

அடியோடி சந்தேகத்துடன்‌ செரியானையும்‌ பின்‌ மாத்தனையும்‌
ஒரு முறை நோக்கினார்‌. மாத்தன்‌ ஒரு கூடை மீனைக்‌ கையில்‌
தூக்கிப்பிடித்துக்கொண்டு செரியான்‌ அருகில்‌ வாய்பிளந்து
நின்றான்‌.

இரவில்‌ தன்‌ பார்வையில்பட்ட நிழலையும்‌, பொட்டலம்‌
விழுந்த நிகழ்ச்சியையும்‌ அடியோடி நினைத்துப்‌ பார்த்தார்‌.
அவருக்கு விஷயம்‌ புரிந்தது. செரியான்‌ மேலும்‌ மாத்தன்‌ மேலும்‌
சந்தேகப்படத்‌ தொடங்கினார்‌.

"நாம இனிமே என்ன செய்யணும்‌?" அடியோடி கேட்டார்‌.

"ஒடனே நம்ம களத்துக்குப்‌ பொறப்படணும்‌. அங்க
போனவுடனே போலீஸுக்கு வெவரம்‌ தெரியப்படுத்தணும்‌"
நம்பியார்‌ கூறினார்‌.

என்றாலும்‌, அவர்கள்‌ அப்போதே புறப்படவில்லை. அவர்கள்‌
எல்லோருக்கும்‌ நல்ல பசியும்‌ களைப்பும்‌ ஏற்பட்டிருந்தது.
அதனால்‌, அங்கே தங்கிக்‌ கொஞ்சம்‌ பலகாரம்‌ செய்து
சாப்பிட்டுவிட்டுப்‌ போகலாமென்று அவர்கள்‌ முடிவு
செய்தார்கள்‌.

கரிம்பாத்திகள்‌ தயார்‌ செய்திருந்த அடுப்பில்‌, பாத்திரங்களை
வைத்துக்‌ கஞ்சிக்‌ காய்ச்சினார்கள்‌. வேட்டையில்‌ கிடைத்த
இறைச்சியையும்‌ கரிம்பாலா்கள்‌ காணிக்கையாகச்‌ செலுத்திய
மீன்களையும்‌ பக்குவப்‌ படுத்தி வேண்டிய அளவிற்குச்‌
சாப்பிட்டார்கள்‌.

## 43

களத்துக்குப்‌ போய்ச்‌ சேர்ந்த உடனே, நாராயணன்‌ நம்பியார்‌
ஒரு கடிதம்‌ எழுதினார்‌. தன்‌ காரியஸ்தனை அழைத்து, உடனே
போலீஸ்‌ - ஸ்டேஷனுக்குச்‌ சென்று அதைக்‌ கொடுக்கச்‌ சொன்னார்‌.
ஜான்‌, செரியான்‌, மாத்தன்‌ மூவரையும்‌ அங்கேயே நிர்ப்பந்தப்‌
படுத்தித்‌ தங்கவும்‌ வைத்திருந்தார்‌.

மாலை நேரம்‌ ஆனபோது, இரண்டு கான்ஸ்டபிள்களுடன்‌ சப்‌
இன்ஸ்பெக்டர்‌ சுலைமான்‌ அங்கே வந்தார்‌. அடியோடி போலீஸ்‌
இன்ஸ்பெக்டராக இருந்த காலத்தில்‌, அவரின்‌ கீழே அர்டார்லி
கான்ஸ்டபிளாக இருந்தவர்‌ தான்‌, சுலைமான்‌. அடியோடியின்‌
சிபாரிசு பிரகாரம்‌, பின்னால்‌ சுலைமானுக்குப்‌ பதவி உயர்வு
கிடைத்தது.

தன்னுடைய பழைய எஜமானனை அங்கே கண்டதும்‌,
சுலைமான்‌ மதிப்புடன்‌ சல்யூட்‌ செய்தான்‌. அடியோடி அவனைக்‌
களத்து மாளிகைக்கு அழைத்துச்‌ சென்றார்‌. அங்கேயே அவர்கள்‌
ஒரு மணிநேரம்‌ தங்கள்‌ சொந்த விஷயங்களைப்பற்றிப்‌ பேசிக்‌
கொண்டிருந்தார்கள்‌. நாராயணன்‌ நம்பியாரும்‌ பேச்சில்‌
கலந்துகொண்டார்‌. பிறகு இன்ஸ்பெக்டர் கீழே இறங்கிவந்து,
ஜானை அழைத்துச்‌ சென்று சிறிது நேரம்‌ பேசினார்‌. அதன்‌ பிறகு,
செரியானையும்‌, மாத்தனையும்‌ அருகில்‌ அழைத்தார்‌.

"வர்க்கீஸின்‌ மரணத்தைப்பற்றி உங்களுக்கு ஏதாவது விவரம்‌
தெரியுமா செரியான்‌?" இன்ஸ்பெக்டர்‌ கேட்டார்‌.

"எனக்கு எப்படித்‌ தெரியும்‌ எஜமான்‌? நாங்க எல்லாருமே
துப்பாக்கியோட காட்ல பல எடங்கள்ள பதுங்கி இருந்தோம்‌.
அப்பதான்‌ துப்பாக்கி வெடிச்ச சத்தம்‌ கேட்டுது. புலியோ,
மானோ, எதுவோ குண்டுபாஞ்சி வுழுந்துட்டுதுன்னு நெனச்சி
நான்‌ டார்ச்‌ அடிச்சி எல்லாரையும்‌ கூப்புட்டேன்‌. பதில்‌ ஒண்ணும்‌
கிடைக்கல. நான்‌ காட்ல தேடனபோது வர்க்கீஸு ஒரு எடத்துல
விழுந்து கெடக்குறதப்‌ பாத்தேன்‌. அவன்‌ செத்துட்டிருந்தான்‌.
என்னால அத நம்பவே முடியல. நான்‌ அப்படியே தவிச்சிப்‌
போயிட்டேன்‌. கொஞ்ச நேரத்துல நாராயணன்‌ நம்பியாரும்‌
மத்தவங்களும்‌ அங்க வந்தாங்க. அதான்‌ எனக்குத்‌ தெரியும்‌.
யாரோட துப்பாக்கிக்‌ குண்டால வர்க்கீஸு செத்தான்னே
எனக்குத்‌ தெரியாது. ஒரு வேளை, விபத்து ஏற்பட்டு அவன்‌
துப்பாக்கியே கூட வெடிச்சிருக்கலாம்‌. நாங்க வர்க்கீஸு
துப்பாக்கியே பரிசோதிச்சப்போ அதுல மருந்து இல்லாம
இருப்பதத்தான்‌ பாத்தோம்‌."

துக்கத்தினால்‌ செரியானின்‌ தொண்டை இடறிக்‌ கொண்டி
ருந்தது. முற்றத்து மஞ்சத்தில்‌ கிடக்கும்‌ வரக்கீஸின்‌ பிரேதத்தைச்‌
சுட்டிக்காட்டிக்‌ கொண்டு செரியான்‌ தொடர்ந்தான்‌.

"நானும்‌ வர்க்சீஸும்‌ கூடப்‌ பொறந்த சகோதரனுங்களப்‌ போல
கூடிக்கிட்டு இருந்தோம்‌. கொஞ்சம்‌ காலமா என்‌ செலவுலதான்‌
வர்க்கீஸு வாழ்ந்துகிட்டு இருந்தாங்கற வெஷயத்தக்கூட
துக்கத்தோட எஜமானுக்குத்‌ தெரிவிச்சிருக்கேன்‌."

"நீ துப்பாக்கியச்‌ சுட்டியா?" என்று இன்ஸ்பெக்டர்‌ கேட்டார்‌.

"நான்‌ நேத்து ஒரு தடவக்கூட சுடல. என்‌ துப்பாக்கில மருந்து
நெறச்சதப்போல அப்படியே இருக்கு."

இன்ஸ்பெக்டர்‌ மாத்தனை அழைத்தார்‌.

"டேய்‌, மொகத்தப்பாத்து பேசுடா" இன்ஸ்பெக்டர்‌ மாத்தன்‌
முகத்தில்‌ ஒரு தட்டு தட்டினார்‌. மாத்‌தன்‌ மேலே பார்த்துக்‌
கண்களை உருட்டி வாயைப்‌ பிளந்தான்‌.

"இந்த சட்டய யாருடா கொடுத்தது?" இன்ஸ்பெக்டார்‌
திடீரென்று மாத்தன்‌ சட்டைப்‌ பையில்‌ கையை விட்டுக்கொண்டு
கேட்டார்‌.

மாத்தன்‌ பதில்‌ சொல்லி முடிப்பதற்கு முன்பே, இன்ஸ்பெக்டா்‌
கோட்டின்‌ பையிலிருந்து அந்தக்‌ காகிதப்‌ பொட்டலத்தை
வெளியே எடுத்தார்‌.

மாத்தனின்‌ வாய்‌ ஒரேயடியாக பிளந்து கொண்டது.
செரியானுடைய முகம்‌ கறுத்தது.

"இந்தப்‌ பொட்டலம்‌ உனக்கு எங்கேருந்து கெடைச்சுது?" என்று
இன்ஸ்பெக்டர்‌ அமைதியான குரலில்‌ கேட்டார்‌.

மாத்தன்‌ பேசவில்லை.

"டேய்‌, நான்‌ கேக்கறது உனக்கு கெக்குதில்ல? இந்தப்‌
பொட்டலம்‌ உன்னோட பையில எப்படி வந்தது?"

மாத்தன்‌ அப்போதும்‌ பேசவில்லை.

"இதுக்குள்ள என்னா இருக்குன்னு சொல்லு" இன்ஸ்பெக்டா்‌
மீண்டும்‌ கேட்டார்.

பதிலில்லை.

இன்ஸ்பெக்டர்‌ அவர்களின்‌ முன்னால்‌ அதை வைத்து, அந்தப்‌
பொட்டலத்தை மெதுவாக அவிழ்த்தார்‌.

அடுக்கிக்கட்டிய புத்தம்‌ புது நோட்டுகளைக்‌ கண்டு, அங்கே
கூடி இருந்தவர்கள்‌ எல்லாம்‌ திடுக்கிட்டுப்‌ போனார்கள்‌. ஜான்‌
அந்த நோட்டுகளைத்‌ திருப்பித்‌ திருப்பிப்‌ பார்த்தான்‌.

"இது புது நோட்டுகள்‌ உன்‌ கையில எங்கிருந்து வந்தன?" என்று
இன்ஸ்பெக்டர்‌ மாத்தனைக்‌ கடூரமாகப்‌ பார்த்‌ துக்கொண்டு
கேட்டார்‌. மாத்தன்‌ அப்போதும்‌ வாய்‌ திறக்கவில்லை.

"அது அவன்‌ சட்டையில்லை. நாராயணன்‌ நம்பியாரு கொடுத்த
கோட்டு. மாத்தன்‌ ஒரு நூலு ஒறவுகூட இல்லாத நெலமயிலதான்‌
நேத்து இங்க வந்து சேந்தான்‌" என்று மாத்தனுக்காகச்‌ செரியான்‌
தான்‌ சொன்னான்‌.

"உன்கிட்ட கேக்கல, நீ அங்கேயே அசையாம இரு" என்று
இன்ஸ்பெக்டர்‌ செரியானை விலக்கினார்‌.

"டேய்‌, உன்கிட்ட தான்‌ கேக்கறேன்‌. இந்தப்‌ பணமெல்லாம்‌
உன்கையில்‌ எப்படி வந்து சேந்தது?" என்று இன்ஸ்பெக்டர்‌ மிகவும்‌
அமைதியான முறையில்‌ மாத்‌தனிடம்‌ மீண்டும்‌ கேட்டார்‌.

மாத்தன்‌ வாயைத்‌ திறக்கவில்லை.

"டப்‌" ஒரு தட்டல்‌. மாத்தனுடைய கன்னத்துக்குத்தான்‌ அடி
கிடைத்தது. சடாரென்று விழுந்த அடி தன்னுடைய கன்னத்துக்குத்‌
தான்‌ கிடைத்ததென்று அரை நிமிஷம்‌ கழிந்தபோதுதான்‌
மாத்தனுக்குப்‌ புரிந்தது. அவன்‌ இரண்டு கைகளாலும்‌ முகத்தை
மூடிக்கொண்டு அழத்‌ தொடங்கினான்‌.

"சீக்கிரம்‌ சொல்லுடா!" இன்ஸ்பெக்டர்‌ மீண்டும்‌ ஒன்று
கொடுத்தார்‌. அவன்‌ மீண்டும்‌ ஒரு தட்டலைத்‌ தவிர்க்கக்‌
கைகளால்‌ மறைத்துக்கொண்டு சட்டென்று எழுந்திருந்‌தான்‌.

"என்ன அடிக்காதீங்க எஜமான்‌!" மாத்தன்‌ விண்ணப்பித்துக்‌
கொண்டான்‌.

"அப்படின்னா உண்மையைச்‌ சொல்லு."

"எனக்கு இத அவன்தான்‌ கொடுத்தான்‌ " மாத்தன்‌ செரியானைச்‌
சுட்டினான்‌.

"பொய்‌---சுத்தப்பொய்‌! எனக்குத்‌ தெரிவே தெரியாது!"
செரியான் சாத்தானைப்‌ போல்‌ முகத்தை விகாரமாக்கிக்கொண்டு
சொன்னான்‌.

"யூ ஷட்டப்‌!" இன்ஸ்பெக்டர்‌ செரியானின்‌ தோளில்‌ இடித்துக்‌
கொண்டு கர்ஜித்தார்‌.

"எப்போ கொடுத்தது?" இன்ஸ்பெக்டா மாத்தனைப்‌ பார்த்து
தலையை ஆட்டிக்கொண்டு கேட்டார்‌.

"நேத்து ராத்திரி, காட்ல மீனு புடிக்கிற எடத்துலதான்‌
கொடுத்தது."

"என்னா சொல்லிக்‌ கொடுத்தான்‌?"

"கையில்‌ வெச்சிருன்னு சொன்னான்‌"

"இந்தப்‌ பொட்லத்தில்‌ என்னா இருக்குன்னு நீ பாத்தியா?"

"இல்ல; நான்‌ அத மறந்தே போனேன்‌."

நோட்டுக்கள்‌ இருந்த காகிதத்தை, இன்ஸ்பெக்டர்‌ அங்கே கூடி
இருத்தவர்களிடமெல்லாம்‌ காண்பித்தார்‌. செரியானின்‌ முகவரி
அச்சடித்த கவரில்‌, தபால்‌ முத்திரையுடன்‌ சேர்ந்த ஒரு
திருவிதாங்கூர்‌ பத்திரிகையின்‌ மிச்சமிருந்த பகுதியால்‌, அந்த
நோட்டுகள்‌ பொட்டலமாகக்‌ கட்டி வைக்கப்பட்டிருந்‌தன.

இன்ஸ்பெக்டர்‌, செரியான்‌ மாத்தான்‌ -- இருவா்‌ கைகளுக்கும்‌
விலங்கு மாட்ட கான்ஸ்டபிள்களிடம்‌ உத்திரவிட்டார்‌.

வர்க்கீஸின்‌ பிணத்தைப்‌ போஸ்ட்‌ மார்ட்ம்‌ செய்ய டவுனுக்கு
அனுப்ப ஏற்பாடு செய்துவிட்டு, இன்ஸ்பெக்டரும்‌, கான்ஸ்டபிள்‌
களும்‌ நாராயணன்‌ நம்பியாருடன்‌ சேர்ந்து, அன்று களத்து
வீட்டிலேயே தங்கினார்கள்‌. குற்றவாளிகள்‌ என்ற நிலையில்‌
செரியானையும்‌ மாத்‌தனையும்‌ அவர்களுடனேயே தங்க வைத்துக்‌
கொண்டார்கள்‌. ஜானும்‌ அங்கேயே தான்‌ இருந்தான்‌. மறுநாள்‌
விடியற்காலையில்‌ அவர்கள்‌ செரியானையும்‌ மாத்தனையும்‌
அழைத்துக்கொண்டு செரியானின்‌ இருப்பிடத்திற்குப்‌ புறப்‌
பட்டார்கள்‌. அவர்களுடன்‌ நம்பியாரும்‌ அடியோடியும்‌ கூட இருந்‌
தார்கள்‌. வழியில்‌ அவர்கள்‌ தங்கள்‌ அதிகாரி குஞ்ஞிக்கண்ணன்‌
நம்பியாரையும்‌ அழைத்துக்கொண்டார்கள்‌.

செரியானின்‌ இருப்பிடத்தைப்‌ பரிசோதித்தபோது, அவர்கள்‌
நினைத்தது போலவே அங்கிருந்து எல்லாமும்‌ கிடைத்தன.
கள்ளநோட்டு அடிக்கும்‌ இயந்திரமும்‌, அச்சும்‌ மையும்‌ மற்ற
உபகரணங்களும்‌ ஒரு நிலவரையில்‌ சிந்திச்‌ சிதறிக்‌ கிடந்தன. ஒரு
பக்கம்‌ மட்டும்‌ அச்சடித்து உலர வைத்திருந்த சில பத்து ரூபாய்‌
நோட்டுகளும்‌ இருந்தன.

இன்ஸ்பெக்டர்‌ பரிசோதனைகளையெல்லாம்‌ முடித்து. செய்ய
வேண்டிய சாங்கியங்களைடயல்லாம்‌ செய்து சீல்‌ வைத்துவிட்டு
ரிப்போர்ட்‌ தயார்‌ செய்தார்‌. சாட்சிகளின்‌ ஸ்டேட்‌
மெண்டுகளிலும்‌ கையெழுத்து வாங்கி, நாராயணன் நம்பியாரிட
மும்‌, அடியோடியிடமும்‌ நன்றியுடன்‌ விடைபெற்று, கை விலங்‌
கிடப்பட்ட நபர்களையும்‌, அழைத்துக்‌ கொண்டு போலீஸ்‌
ஸ்டேஷனுக்கு நடந்தார்‌.

ஸ்டேஷனை அடைந்த உடனே, இன்ஸ்பெக்டர்‌ செரியானைத்‌
தன்னுடைய அறைக்கு அழைத்தார்‌.

செரியானுக்கு நேரே திரும்பி அவனிடம்‌ திடீரென ஒரு
கேள்வியைக்‌ கேட்டார்‌:

"நீங்க வர்கீஸை சுட்டுக்கொன்னதுக்கு என்ன காரணம்‌?"

செரியான்‌ நடுங்கிவிட்டான்‌. அவன்‌ தன்‌ கண்களைத்‌ திறந்து
முழித்துக்‌ கொண்டே நாலாபக்கமும்‌ ஒருமுறை சுற்றிப்‌
பார்த்தான்‌.

"நீங்க வர்கீஸை சுட்டுக்கொல்லக்‌ காரணம்‌ என்ன?"
இன்ஸ்பெக்டர் கேள்வியை முரட்டுத்தனமான தொனியில்‌
மீண்டும்‌ கேட்டார்‌.

"நான்‌ கொல்லல" செரியான்‌ ஈனஸ்வரத்தில்‌ கூறினான்‌.

"வேணாம்‌ மறைக்க வேணாம்‌ , மிஸ்டர்‌ செரியான்‌, நீங்க
இப்பவே எல்லாத்தியும்‌ மறைக்காமச்‌ சொல்லிடறதான்‌ நல்லது.
ஒரு நண்பன்‌ கிட்ட கேக்கற மாதிரி நான்‌ இப்பக்‌ கேக்கறேன்‌.
மறைக்கம எல்லாத்தயும்‌ சொன்னாத்தான்‌ கொஞ்சமாவது தப்பிக்‌
கலாம்‌. அதில்லாம, லாக்கப்ல வெச்சு ஒரு நாடகம்‌ நடத்தினா தான்‌
முடியும்னு பிடிவாதம்‌ புடிச்சா, நான்‌ அதுக்கும்‌ தயார்தான்‌."

இன்ஸ்பெக்டர்‌ ஒரு சிகரெட்டைப்‌ பற்ற வைத்தார்‌. எரிந்து
கொண்டிருக்கும்‌ தீக்குச்சியை அலட்சியமாகப்‌ பார்த்து விட்டு
புன்னகைத்தவாறு இன்ஸ்பெக்டர்‌ எதையோ முணுமுணு த்தார்‌.

இன்ஸ்பெக்டரின்‌ புன்னகையும்‌ முணுமுணுப்பும்‌ செரியானின்‌
இதயத்தைப்‌ புகைக்க வைத்தது. அவனுடையக்‌ குழிந்த கருவிழிகள்‌
விசனத்துடன்‌ சுழன்று கொண்டிருந்தன. ஆகக்கூடி அவனுக்குத்‌
தான்‌ ஒரு விஷப்புகையில்‌ அகப்பட்டுக்‌ கொண்டதுபோல்‌
அனுபவம்‌ ஏற்பட்டது.

"என்ன சொல்றீங்க?" என்று கேட்டார்‌, இன்ஸ்பெக்டா்‌
அவருடைய ஒவ்வொரு வார்த்தையும்‌ இரும்புலக்கையால்‌
இடிக்கின்ற இடியைப்போல்‌ செரியானின்‌ இதயத்தில்‌ விழுந்தது.

"நான்‌ தான்‌ வர்கீஸைக்‌ கொன்னேங்கறதுக்கு என்னா புரூஃப்‌
இருக்கு?

"மிஸ்டர்‌, நான்‌ எல்லா விஷயங்களையும்‌ புரூஃப்களோட
பாத்துக்கறேன்‌"

இன்ஸ்பெக்டர்‌ முகத்தைச்‌ சுளித்துக்கொண்டு சொன்னார்‌:
"நீங்க வர்கீஸைக் கொன்னதின்‌ உத்தேசமென்னா? அதான்‌ கேள்வி...
புரிஞ்சுதா?"

செரியான்‌ கொஞ்ச நேரம்‌ ஆலோசனையில்‌ ஆழ்ந்தவனாக,
மெளன பாவனையில்‌ கீழே பார்த்துக்கொண்டு நின்றான்‌. பின்‌,
மெல்லத்‌ தலையை உயர்த்திக்‌ கொண்டு "என்‌ துப்பாக்கிக்‌ குண்டு
அசம்பாவிதமா தான்‌ வர்கீஸு  மார்ல்‌ பட்டுட்டுது. அவன்‌
அதனாலதான்‌ செத்துட்டான்‌. வர்கீஸைக்‌ கொல்லணும்னு எனக்கு
எந்த உத்தேசமுமில்ல" என்று கூறினான்‌.

இன்ஸ்பெக்டர்‌ தன்‌ முகத்தில்‌ யாதொரு பாவபேதத்தையும்‌
வெளிப்படுத்தாமல்‌ செரியான்‌ கண்களைக்‌ கூர்ந்து நோக்கினார்‌.

"நீங்க, நேத்து ராத்திரி ஒருமுறை கூடச்‌ சுடலைன்னுதானே
சொன்னீங்க?" உங்க துப்பாக்கியில குண்டு சுடாமலும்‌,
வர்கீஸோட துப்பாக்கியல குண்டு செலவழிஞ்சும்தானே
இருந்தது. அதெப்படி நேர்ந்தது?"

"வேட்டையின்‌ தொடக்கத்திலேயே நாங்க துப்பாக்கியைப்‌
பரஸ்பரம்‌ கை மாத்திக்கிட்டோம்‌. என்‌ துப்பாக்கிதான்‌
வர்க்கீஸுக்கு நல்லா பழக்கம்னு அவன்‌ சொன்னதால நான்
அப்படிச்‌ செஞ்சேன்‌."

"அப்புறம்‌, வர்க்சஸு குண்டு பாஞ்சி செத்ததும்‌ துப்பாக்கிய
மாத்திக்கிட்டீங்க, இல்ல?"

"ஆமாம்‌."

"மிஸ்டர்‌ செரியான்‌, நீங்க சொன்னது வாஸ்தவமாக
இருக்கலாம்‌. ஆனா, அதனால்‌ மட்டும்‌ ஒங்களுக்கு விடுதலை
கெடைக்கும்னு தோணல. உண்மையப்‌ பூராவும்‌ சொல்லுங்க, பாதி
உண்மைகள்‌ ஓங்களுக்கு ஓதவுவதைவிட, ஆபத்தத்தான்‌
உண்டாக்கும்னு நீங்க புரிஞ்சுக்கணும்‌."

"இதுக்கு மேலே எனக்கு ஒண்ணும்‌ சொல்றதுக்கு இல்ல."

"இருக்குன்னு உங்களொட கண்கள்‌ சொல்லுது" இன்ஸ்பெக்டர்‌
செரியான்‌ முகத்தை இமைக்காமல்‌ பார்த்துக்கொண்டு நின்றார்‌.

செரியான்‌ அதரங்களைக்‌ கடித்துக்கொண்டு விசனத்துடன்‌
தூரத்தில்‌ எதையோ பார்த்தான்‌.

"என்‌ கேள்விக்கு நீங்க இன்னும்‌ பதில்‌ சொல்லல. நான்‌
ஒங்களுக்கு அதப்‌ பத்தி ஆலோசிக்க அஞ்சு மணி நேரம்‌
அனுமதிச்சிருக்கேன்‌. ஆறு மணிக்கு நான்‌ இங்க திரும்பிவருவேன்‌.
அப்ப எல்லாத்தியும்‌ உறுதி செஞ்சிக்கிட்டு தயாரா நில்லுங்க."

இன்ஸ்பெக்டர்‌ நாற்காலியிலிருந்து எழுந்து, 5013 ஐ
அழைத்தார்‌.

"இவருக்குச்‌ சாப்பாடு கொடுத்து, லாக்கப்பில அடைங்க. யாரும்‌
இவருகிட்ட போகவேணாம்‌. நான்‌ ஆறுமணிக்குத்‌ திரும்பி
வருவேன்‌. அப்ப என்‌ முன்னால ஆஜராக்குங்க."

கான்ஸ்டபிள்‌ செரியானை லாக்கப்பிற்குக்‌ கொண்டு
போனான்‌. இன்ஸ்பெக்டர்‌ உணவை முடித்து ஓய்வெடுக்க நேரே
வீட்டிற்கு நடந்தார்‌.

சாயங்காலம்‌ ஆறு மணிக்கு இன்ஸ்பெக்டர்‌ தன் அறைக்குள்‌
பிரவேசித்தார்‌. கான்ஸ்டபிள்‌ செரியானை ஆஜராக்கினான்‌.

"என்னா தீர்மானத்துக்கு வந்திருக்கிங்க?" என்று இன்ஸ்பெக்டார்‌
அன்பாகக்‌ கேட்டார்‌.

"வர்க்கீஸ நான்‌ சுட்டுக்கொன்னது வாஸ்தவம்தான்‌" செரியான்‌
தைரியத்துடன்‌ சொன்னான்‌.

"காரணம்‌? காரணம்‌?" இன்ஸ்பெக்டர்‌ மெல்லக்‌  கேட்டார்‌.

செரியான்‌ எல்லாவற்றையும்‌ மனம்‌ திறந்து சொன்னான்‌. தான்‌
நோட்டு அடிக்கும்‌ ரகசியத்தை வாக்கீஸு எப்படியோ கண்டு
பிடித்து விட்டான்‌ என்றும்‌, அந்த ரகசியத்தை வெளியே பரப்பா
மலிருக்க அவனுக்குத்‌ தான்‌ அடிக்கடி பணம்‌ கொடுத்துக்கொண்டு
வந்ததாகவும்‌, கடைசியில்‌ ஊருக்குத்‌ திரும்பிப்‌ போவதற்காக
வாக்கீஸு தன்னிடம்‌ ஆயிரம்‌ ரூபாய்‌ ஒரே மொத்தமாகக்‌ கேட்டா
னென்றும்‌. அதற்குக்‌ கள்ளநோட்டுக்‌ கொடுத்ததை அவன்‌ ஏற்றுக்‌
கொள்ளவில்லை என்றும்‌, பணம்‌ இரண்டு நாட்களில்‌ கொடுத்து
விடுவதாகவும்‌, அதுவரையில்‌ கள்ள நோட்டை வைத்திருக்க
வேண்டுமென்றும்‌ தான்‌ சொன்னதை அனுசரித்து அவன்‌ வழிக்கு
வந்தானென்றும்‌, அப்படிப்‌ பணம்‌ கொடுத்தாலும்‌ வர்க்கீஸ்
உயிருடன்‌ இருக்கும்வரை தனக்குப்‌ பாதுகாப்பு இல்லையென்று
புரிந்துகொண்டதனால்‌, காட்டிலிருக்கும்போது, ஒரு சந்தாப்பம்‌
கிடைத்தபோது அவனைத்‌ தான்‌ கொன்றதாகச்‌ செரியான்‌
சொன்னான்‌.

"மாத்தன்‌ கையிலிருந்து கெடைச்ச நோட்டுகள்‌ ஏது?"
இன்ஸ்பெக்டா்‌ கேட்டார்‌.

"வர்க்கீஸின்‌ பையிலிருந்து நோட்டுகள்‌ தான்‌. அவன்‌ பொணத்த
பரிசோதிக்கும்போது போலீஸ்‌ கள்ள நோட்டுகளக்‌ கண்டு
சந்தகப்படாமலிருக்க நான்‌ தான்‌ அத எடுத்து மாத்தன்‌ கிட்ட
கொடுத்தேன்‌."

"மிஸ்டர்‌ செரியான்‌, என்‌ வேலைய சுலபமாக்கியதற்கு நான்‌
ஒங்களுக்கு நன்றி சொல்லிக்கறேன்‌." இன்ஸ்பெக்டர்‌ செரியானின்‌
தோளைத்‌ தடவியவாறு சொன்னார்‌: உண்மையை மனந்திறந்து
சொன்ன துக்கு நான்‌ ஓங்களப்‌ பாராட்டுகிறேன்‌. எனக்கு
ஒங்ககிட்ட ரொம்ப அனுதாபமுன்டு. இனிமே ஒங்களோட உயிரும்‌
வாழ்க்கையும்‌ நீதியின்‌ முன்னால்‌ கெடக்குது. இதே
தைரியத்தோட நீங்க கோர்ட்டையும்‌ எதிர்நோக்கணும்‌. தெய்வம்‌
ஓங்களக்‌ காப்பாத்தட்டும்‌."

இன்ஸ்பெக்டா்‌ வெற்றித்‌ திருப்தியுடன்‌ செரியானின்‌ வாக்கு
மூலத்தைப்‌ பதிவு செய்தார்‌.

செரியானை லாக்கப்புக்குக்‌ கொண்டு போனார்கள்‌. இதயத்தி
லிருந்து ஒரு பெரிய சுமை நீங்கியது போல்‌ செரியானுக்குத்‌
தோன்றியதென்றாலும்‌, எதிர்காலம்‌ முழுவதும்‌ கரிய நிழல்களி
னால்‌ மூடிக்கிடக்கின்‌றதையும்‌ அவன்‌ காணாமல்‌ இருக்கவில்லை.

## 44

பாலங்கோட்டு பெரிய குறுப்பின்‌ நாலு கட்டு வீட்டின்‌
விசாலமான முற்றத்தில்‌, அன்று வழக்கத்தைவிட முறையிடு
பவர்கள்‌ அதிகமாகவே ஆஜராகி இருந்தார்கள்‌.

குடும்பம்‌ நலிந்தும்‌, மேலும்‌ முதலீடு செய்ய முடியாததால்‌
பயிரெல்லாம்‌ நாசமாகியும்‌, கஷ்டம்‌ வந்து கிடைத்த விலைக்குத்‌
தங்களுடைய நிலங்களைக்‌ கைவிட்டுவிட்டுத்‌ திருவிதாங்கூருக்குத்‌
திரும்பிப்‌ போகத்‌ தயாராகும்‌ கிறிஸ்துவர்கள்‌ அங்கே அன்று
வந்திருந்தார்கள்‌.

பெரிய குறுப்பு வெற்றிலை போட்டுக்‌ குதப்பிக்கொண்டே,
தன்னுடைய பழைய பிரம்பு நாற்காலியில்‌ மல்லாந்து படுத்திருந்‌
தார்‌. இடையிடையே வெற்றிலை எச்சிலைத்‌ துப்புவதற்கு வசதி
யாக, எச்சில்‌ கிண்ணத்தைத்‌ தூக்கிப்பிடித்துக்கொண்டு வேலைக்‌
காரன்‌ கண்ணன்‌ நாயர்‌ அவர்‌ அருகில்‌ நிற்கின்றான்‌. காரியஸ்‌தன்‌
ராமக்கிடா விண்ணப்பதார்களை விசாரணை செய்து
கொண்டிருந்தான்‌.

மெலிந்து நீண்ட, கருகருவென்று கருத்த ஒரு கிறிஸ்துவன்‌
டெலக்ராஃப்‌ கம்பத்தின்‌ உச்சியில்‌ இணைக்கப்பட்டுள்ள
பீங்கான்களைப்‌ போல்‌ உள்ள தன்‌ பற்கள்‌ முழுவதையும்‌ வெளியே
காட்டிக்கொண்டு, ஒரு அசட்டுச்‌ சிரிப்புடன்‌ பெரிய குறுப்பின்‌
முன்னால்‌ வந்து கைகூப்பி நின்றான்‌.

"நீ யாருப்பா?" ராமக்கிடா கேட்டான்‌.

"சாத்தான்‌ பாறக்குன்றுல குடியிருக்கிற குழிமாடத்தில
ஒளசேப்பு" என்று ஒளசேப்பு தன்‌ வாயிலுள்ள டெலக்ராஃப்‌
பீங்கான்களை மேலும்‌ ஒருமுறை வெளிப்படுத்திக்கொண்டு
சொன்னான்‌.

"ஒனக்கு என்னா வேணும்‌?"

"இந்த ஊர்லேந்து ஒடனே நான்‌ போய்டணும்‌'

"அதுக்கு யாராச்சும்‌ தடை சொன்னாங்களா? ஒன்னோட
ஊருக்குப்போவ எங்க சீட்டொன்னும்‌ தேவையில்லையே"
ராமக்கிடா சிறுகோபத்துடன்‌ கூறினான்‌.

"எஜமான்‌ கிட்ட வெட பெத்துக்கறதுக்காக வந்திருக்கேன்‌"
ஒளசேப்பு பெரிய குறுப்பை மேலும்‌ ஒருமுறை வணங்கினான்‌.

"ஓகோ! அப்ப நீ போவத்‌ தயாராத்தான்‌ வந்திருக்கியா?
ரொம்ப நல்லது. அப்ப ஒன்னோட நெலங்களயெல்லாம்‌ என்ன
செஞ்சே?" பெரிய குறுப்புக்‌ கேட்டார்‌.

"எல்லாத்தியுமே நான்‌ கையிலே எடுத்துக்கிட்டேன்‌" ஒளசேப்பு,
தன்‌ கக்கத்திலிருந்து சிறு காகிதப்‌ பொட்டலத்தைக்‌ கையில்‌
எடுத்து பெரிய குறுப்பின்‌ முன்னால்‌ வைத்தான்‌.

சிவப்பு மண்‌!

ஒளசேப்பு அந்தப்‌ பொட்டலத்தைக்‌ கையில்‌ தூக்கிக்‌
கொண்டே. "இந்த சம்பாத்தியத்த எடுத்துத்துக்கிக்கிட்டுதான்‌
நான்‌ திருவிதாங்கூருக்குத்‌ திரும்பறேன்‌. என்‌ நாலு கொழந்தங்‌
களயும்‌, பொண்டாட்டியையும்‌, 3500 ரூவாயையும்‌, என்‌ வாழ்க்கை
யில்‌ மூணு வருஷத்தயும்‌ ஒடுங்கியது இந்த மண்ணுதான்‌. எங்க ஊரு
ராஜாவுக்குக்‌ காணிக்கை வைக்கத்தான்‌ இந்த மண்ணுப்‌
பொட்டலத்த எடுத்துக்கிட்டு போறேன்‌," என்று சொன்னான்‌.

ஒளசேப்பு அந்தப்‌ பொட்டலத்தைக்‌ கக்கத்தில்‌ வைத்துக்‌
கொண்டு பெரிதாகச்‌ சிரித்தான்‌.

பெரிய குறுப்பும்‌, காரியஸ்தன்‌ ராமக்கிடாவும்‌ ஒன்றும்‌
புரியாமல்‌ ஒருவர்‌ முகத்தை ஒருவா்‌ பார்த்துக்கொண்டார்கள்‌.

ராமக்கிடா சொன்னான:

"என்னடா ஒளசேப்பு, உன்‌ உடம்பெல்லாம்‌ சரியாத்தானே
இருக்கு?"

ராமக்கிடாவில்‌ வார்த்தைகள்‌ காதில்‌ விழாதவனாய்‌
ஒளசேப்புத்‌ தொடர்ந்தான்‌:

நான்‌ திருவிதாங்கூர்லேந்து ரெண்டு "ப" காரங்களுக்காகப்‌
பயந்துகட்டுதான்‌ மலவாருக்கு வந்தோம்‌-பட்டினியும்‌ பட்டரும்‌
தான்‌ அவைகள்‌. அப்படி ரெண்டு 'ப' காரங்களுக்குப்‌ பயந்‌ துகிட்டு
பாதுகாப்புக்காக வந்த எங்கள நசுக்க, மூணு 'ப'காரங்கள்‌
சேர்ந்துகட்டு இங்க நின்னுக்கிட்டிருந்தன - புல்லு, பன்னி,
பனி(ஜுரம்‌) போதுமா தண்டனை? பட்டருக்கு பயந்துகினு ஓடி
ஒளிஞ்ச கூட்டத்‌தார புல்லும்‌, பன்னியும்‌, பணியும்‌ நசுக்கிட்டுது.
நான்‌ இதோ திரும்பிப்போவப்‌ போறேன்‌. 18 வருஷத்துக்கு
அவகாசம்‌ கொடுத்த எனக்கு எழுதன நெலங்கள இப்பவே நான்‌
யாருக்காச்சும்‌ விக்கவோ, சும்மா கொடுக்கோ நெனக்கல. அங்க
மிச்சமா இருந்த பயிர எல்லாம்‌ நான்‌ என்‌ கையாலேயே
நாசமாக்கிட்டு, பதிலுக்கு சேர்மரக்கன்னு நட்டுருக்கேன்‌. அங்க
பெரியதொரு சேர்மரக்‌ காடா அது வளரட்டும்‌ - அந்த வெஷ
மரங்க மெதுவா தழைச்சி வளர்ந்து காத்துல நாட்டியமாடட்டும்‌.
இந்த வெஷ பூமிக்கு ஏத்த பயிரு அதுதான்‌. இந்த மண்ணு
பொட்டலத்தோட நான்‌ நேரே திருவனந்தபுரத்துக்குத்தான்‌
போறேன்‌. அங்க இருக்கிர அரண்மனைக்குப்‌ போயி, ராஜாவைக்‌
கண்டு வணங்கி, இந்தப்‌ பொட்டலத்தைக்‌ காணிக்கையாக்கிட்டு,
'சாமி, திருவிதாங்கூரு கிறிஸ்துவங்களுக்கு இதவிடப்‌ பயங்கரமான
வெஷ வஸ்து இந்த ஒலகத்துல உண்டுன்னு அடியேன்‌
நம்பியிருந்த தில்லை. ஆனால்‌, அப்ப அத நான்‌ கண்டுபுடிச்‌
சிருக்கேன்‌. அத நீங்க ஏத்துக்கணும்னு' நான்‌ சொல்‌ லுவேன்‌.

கனவயப்படுத்தும்‌ அந்தச்‌ சொற்பழிவாளனைப்‌ பெரிய
குறுப்பும்‌, காரியஸ்தனும்‌, அங்கே கூடியிருந்தவர்களும்‌ மெளன
மாய்ப்‌ பார்த்தவாறு நின்று விட்டார்கள்‌.

ஒளசேப்பு விடைபெற்றான்‌.

"எஜமானுக்கு என்னோட கடை நமஸ்காரம்‌. ஒரு வேள
இன்னும்‌ ஒன்பது வருஷங்கழிச்சி, என்‌ குத்தக முடியற காலத்தில
என்‌ சேர்மரக்காடுகள ஒரு தடவ பாக்க நான்‌ மறுபடியும்‌ வரலாம்‌."

அவன்‌ அந்த தந்திக்கம்பப்‌ பீங்கான்‌ சிரிப்பைச்‌
சிரித்துக்கொண்டே, திரும்பி நடந்து சென்றான்‌.

(ஒரு வேளை, ஒளசேப்பு சொன்னதெல்லாம்‌ ஒரு
மூளையில்லாதவனின்‌ வாயாடித்தனமாக இருக்கலாம்‌.
இல்லையென்றால்‌. முழுவதும்‌ ஏமாற்றத்திலிருந்து வந்த
எரிச்சலின்‌ உண்மைகளாகவும்‌ இருக்கலாம்‌. எதுவாக இருந்தாலும்‌,
அதன்‌ பிறகு ஒளசேப்பை அந்‌ நாட்டில்‌ யாரும்‌ காணவில்லை.
அவன்தன்‌ ஊருக்குச்‌ சென்று ராஜாவைப்‌ பார்த்து, அந்த மண்‌
பொட்டலத்தைக்‌ காணிக்கையாக வைத்திருக்கலாம்‌. காரணம்‌
அப்போதெல்லாம்‌ 'ராஜா' திருவிதாங்கூரிலிருந்து பறந்தோடி
விட்டிருந்தார்‌.)

ஒளசேப்பு போனவுடன்‌, வெளுத்து நீண்டுபோய்‌ மிகவும்‌
நொந்துபோன ஒரு மனிதன்‌, கண்ணாடி அணிந்த மூக்கை
உயர்த்திக்‌ கொண்டு படியேறி வந்து, தலையில்‌ கட்டியிருந்த
துண்டை அவிழ்த்துத்‌ தோளில்‌ போட்டுக்கொண்டு, மரியாதை
யுடனும்‌, கூச்சத்துடனும்‌ பெரிய குறுப்பின்‌ முன்னால்‌
இராவணத்தின்‌ கீழ்‌ தயங்கி நின்றான்‌.

"நீ யாரு?" ராமக்கிடா கேட்டான்‌.

"எம்பேரு பால்‌, ஒங்க 500 ஏக்கரு நெலம்‌ என்‌ கைவசம்‌ இருக்கு"
வந்தவன்‌ பெருமூச்சுடன்‌, இடையிடையே வார்த்தைகளை நிறுத்தி
நிறுத்திச்‌ சொன்னான்‌.

பெரிய குறுப்பிற்கு வந்திருக்கும்‌ நபர்‌ யாரென்று உடனே
புரிந்து விட்டது. இரண்டு ஆண்டுகளுக்கு முன்‌, அந்த வராண்டா
விலுள்ள நாற்காலியில்‌ மிகக்‌ கெளரமாக உட்கார்ந்திருந்த அந்தப்‌
பச்சைக்காமதேவனின்‌ உருவத்தைக்‌ குறுப்புக்கு நன்றாகவே
நினைவிருந்தது. அன்றைய அந்த முகமல்ல, இன்று காண்பது.
தாடை எலும்புகள்‌ துருத்திக்‌ கொண்டு, வெளுத்து வளைந்து
போன முகத்தில்‌ நீண்ட ரோமங்கள்‌ சிதறிக்கிடந்தன. சில்க்‌
சட்டையும்‌, ரிஸ்ட்‌ வாட்சும்‌, தங்கச்‌ சங்கிலியும்‌, சரிகைக்கரை
வேட்டியும்‌ எல்லாம்‌ போய்விட்டன. மூக்கின்‌ மேல்‌ உள்ள அந்தப்‌
பழைய கண்ணாடி மட்டும்தான்‌ மிஞ்சியிருந்தது.

"வெவசாயம்‌ நல்லா நடக்குதில்ல?" குறுப்பு அன்புடன்‌
கேட்டான்‌.

'எஜமான்‌ - அந்தக்‌ கதய முழுசும்‌ சொல்ல எனக்கு வலுவு இல்ல.
நான்‌ முடிஞ்சுட்டேன்‌ எஜமான்‌, முடிஞ்சுட்டேன்‌. இனிமே எனக்கு
என்‌ ஆரோக்கியம்‌ மட்டும்‌ திரும்பக்‌ கெடைச்சாப்‌ போதும்‌. நான்‌
ஊருக்குப்‌ போவத்‌ திருமானிச்சிட்டேன்‌. 3500 ரூவா கொடுத்து
வாங்கிய நெலங்கள்லே நான்‌ எண்ணாயிரம்‌ ரூவா செலவு
செஞ்சேன்‌. அதுக்குமேல, மொதலு வைக்க முடியாம, கடனக
கொடுக்க முடியாம, பயிரப்‌ பாத்துக்க முடியாம, எல்லாமே
தாறுமாறாக கெடக்குது. அந்த நெலங்களல்லாத்தியும்‌ தாங்களே
திரும்ப எடுத்துக்கணும்‌. நீங்க நெனக்கறது கெடைச்சலே
எனக்குப்போ தும்‌."

"பாலுக்கு ஐநூறு ரூவா கொடுத்து, பத்திரங்களயெல்லாம்‌
திரும்ப வாங்கிக்க" குறுப்பு காரியஸ்தனிடம்‌ உத்தரவிட்டார்‌.

"நாளக்கிக்‌ காலைல பத்திரங்களோட இங்க வாங்க" ராமக்கிடா
பாலிடம்‌ அனுதாபத்துடன்‌ சொன்னான்‌.

பால்‌, குறுப்பைக்‌ தலை வணங்கித்‌ தொழுது ஒன்றும்‌
சொல்லாமல்‌ திரும்பிப்‌ போனான்‌.

"ராமா, ரெண்டு வருஷத்துக்கு முன்னால, இவனுக்கு ஏக்கருக்கு
ஆறு ரூவா வீதம்‌ 500 ஏக்கரு கொடுத்தப்ப நீ சொன்னத இப்ப
நெனச்சிப்பா த்தியா?" என்று குறுப்பு குலுங்கிச்‌ சிரித்துவிட்டு
காரியஸ்தனிடம்‌ கெட்டார்‌.

ராமக்கிடா ஏதோ முணகியவாறு சிரித்துத்‌ தலையாட்டினான்‌.
தலை முழுவதையும்‌ கைத்துண்டால்‌ மூடிக்கொண்டு மெலிந்த
குள்ள மனிதன்‌ ஒருவன்‌, முற்றத்தலிருந்து குறுப்பின்‌ முன்னால்‌
நகர்ந்து வந்து நின்றான்‌. குறுப்பு அவனை உற்றுப்பார்த்தார்‌.

சுத்தமில்லாத பரிதாபத்திறகுரிய கோலம்‌. அவனுடைய பெரிய
கண்களில்‌ இளம்‌ மஞ்சள்‌ நிறத்தில்‌ ஊளைக்‌ கபத்தைப்‌ போல்‌
ஏதோ வழிந்து கடந்தது. புனலூர்‌ காகிதத்தின்‌ நிறமுள்ள
முகமும்‌, வெளிறிய உ தடுகளுமுள்ள அந்தச்‌ சின்ன மனிதன்‌
அடிக்கடி நெஞ்சைப்‌ பிடித்து இருமிக்‌ கொண்டிருந்தான்‌. நெஞ்சி
லிருந்து கையை எடுக்காமல்‌ குனிந்து கொண்டு அவன்‌ குறுப்பை
வணங்கினான்‌. இரண்டு மூன்று முறைகள்‌ இருமிவிட்டு, மேல்‌ மூச்சு
கீழ்மூச்சுடன்‌ சொன்னான்‌: "என்‌ நெலத்த எஜமான்‌தூன்‌ திரும்ப
எடுத்துகிட்டு எனக்கு ஏதாச்சம்‌ கொடுக்கனும்‌."

அவன் நிலைமையை கண்டு பெரியவருக்கு இரக்கம்‌
தோன்றிற்று.

"இவன்‌ யாரு? இவன்‌ நெலம்‌ எங்கருக்கு?" என்று பெரியவர்‌
காரியஸ்தனிடம்‌ கேட்டார்‌.

ராமக்கிடா கொஞ்சநேரம்‌ ஆலோசித்துப்‌ பார்த்தான்‌.

'ஓகோ...புரியுது புரியுது - குளியன்மலை சக்கரப்‌ பாறைக்குன்னு
களின்‌ எல்லயில கெடக்கற சரிவுலதான்‌ இவன்‌ நெலம்‌ இருக்குது.
மனுஷன ரொம்ப மிடுக்கா இருந்தான்‌. திருவிதாங்கூர்லேந்து
இருவத்தைஞ்சிப்‌ பேருங்கள சேத்துக்கிட்டு, ஒரு சின்ன
மொதலாளியாத்தான்‌ இவன்‌ இங்க வந்து சேந்தான்‌. நல்ல
வேட்டைக்‌ காரனாவும்‌ இருந்தான்‌. போன வருஷம்கூட கல்லோர
மலையிலேந்து ரெண்டு பெரிய நரிங்கள ஒரே நாள்ள சுட்டுக்‌
கொன்ன ஆளுதான்‌ இவன்‌. வர்க்கின்னு பேரு - ஒன்‌ சொந்த ஊரு
எங்க இருக்கு?"

"முண்டக்காயம்‌" வர்க்கி நெஞ்சைத்‌ தடவிக்கொண்டே
சொன்னான்‌.

"ஒனக்கு எல்லாஞ்சேத்து எவ்வளவு நஷ்டமாச்சு வர்க்கி?" என்று
பெரியவர் விசாரித்தார்‌.

"நான்‌ என்னாத்தச்‌ சொல்லுவேன்‌ எஜமான்‌...மூணு கொழந்
தங்க. கட்டின பொண்டாட்டி, ஆறாயிரம்‌ ரூவா -- எல்லாமே
நஷ்டம்‌தான்‌. இன்னும்‌ இந்த நொறுங்கிப்போன ஒடம்பு
மட்டும்தான்‌ பாக்கி இருக்கு எஜமான்‌."

"நீ என்னா பயிரு வெச்சிருக்க?"

"முந்திரியும்‌, பப்பாளியும்‌, இருக்கு. ஒண்ணயும்‌ அனுபவிக்கல."

வர்க்கிக்கு நடுங்கத்‌ தொடங்கியது. அவனுடைய கபக்கண்களில்‌
ஒரு சிவப்பு பரவியது. விரைந்து விரைந்து நடுங்கிக்‌ கொண்டு
அவன்‌ தூணைப்பிடித்தவாறு வராண்டாவின்‌ ஓரத்தில்‌
உட்கார்ந்து விட்டான்‌.

"கொஞ்சம்‌ சுடு தண்ணி கொடுக்கறீங்களா?" வர்க்கி நொந்து
போன குரலில்‌ கேட்டான்‌. உட்கார்ந்து கொண்டிருக்க முடியாமல்‌,
அவன்‌ அந்த வராண்டாவில்‌ சாய்ந்து படுத்துக்கொண்டான்‌.

"டேய்‌ கொஞ்சம்‌ சுக்குத்‌ தண்ணி கொண்டாடா' குறுப்பு
வேலைக்காரனைக்‌ கூப்பிட்டுச்‌ சொன்னார்‌.

வேலைக்காரன்‌ கண்ணன்‌ நாயர்‌, ஒரு பித்தளைக்‌ கோப்பை
நிறையச்‌ சுக்குத்‌ தண்ணீரைக்‌ கொண்டு வந்து கொடுத்தான்‌.

வர்க்கி அந்தத்‌ தண்ணீர்‌ முழுவதையும்‌ ஒரே மூச்சில்‌ குடித்து
விட்டு மீண்டும்‌ வேண்டுமென்று சைகை காட்டி வேண்டினான்‌.
கண்ணன்‌ நாயா ஒரு பெரிய செம்புக்‌ கூஜா நிறையக்‌ கொதிக்கும்‌
சுக்குத்‌ தண்ணீரை, வர்க்கியின்‌ முன்னால்‌ கொண்டு வந்து வைத்‌
தான்‌. வர்க்கி தன்‌ பெரிய கண்களை உருட்டிக்கொண்டு,
ஆவலுடன்‌ அந்தக்‌ கொதிக்கும்‌ தண்ணீர்‌ முழுவதையும்‌ குடித்துப்‌
பாத்திரத்தைக்‌ காலியாக்கினான்‌.

ராமக்கிடா, கண்ணன்‌ நாயரை அழைத்து, தென்பக்க
வராண்டாவில்‌ ஒரு பாயை விரித்துப்போடச்‌ சொன்னான்‌.

"அங்க எழுந்துபோய்ப்‌ படுத்துக்க" ராமக்கிடா வர்க்கியை
மெல்லப்‌ பிடித்து எழுப்பி விட்டான்‌. வர்க்கி, அவிழ்ந்து தொங்கும்‌
தன்‌ துண்டைப்‌ பிடித்துக்‌ கொண்டு, இருமியும்‌ நடுங்கியும்‌
வாயைக்‌ கோணல்‌ மாணலாக இளித்தவாறும்‌ வராண்டாவிற்கு
நகர்ந்து சென்று பாயில்‌ விழுந்தான்‌.

பெரியவர்‌ கஞ்சி குடிக்க உள்ளே சென்றார்‌. ராமக்கிடா,
ஏதோவொரு பழைய பத்திரத்தைப்‌ பிரித்துக்‌ கொண்டு சாய்வுப்‌
படிமேல்‌ ஒருக்களித்துப்‌ படுத்தான்‌.

வர்க்கி, ஐூரத்தில்‌ கொதித்துக்‌ கொண்டிருந்தான்‌. அந்த
மலைச்சுரத்தின்‌ போராட்டத்திலிருந்து விடுதலைபெற, அவனு
டைய ஒவ்வொரு நரம்பும்‌ தவித்துக்‌ கொண்டிருந்தது. எலும்புகள்‌
உருகி இரத்தத்துடன்‌ சேர்ந்து உள்ளே கட்டிப்பட்டுக்‌ கடப்பது
போலவும்‌, இதயம்‌, உடல்‌ முழுவதும்‌ உருண்டு குலுங்கி ஓடியாடு
வது போலவும்‌ அவனுக்குத்‌ தோன்றிற்று.

ஒரு மணி நேரம்‌ சென்றதும்‌ வர்க்கியின்‌ சுரம்‌ தணிந்தது. அவன்‌
மெதுவாக எழுந்து உட்கார்ந்து, மீண்டும்‌ சிறிது சுடு தண்ணீர்‌
குடித்தான்.

பெரியவா்‌ கஞ்சி குடித்து முடித்துவிட்டு, ராமக்கிடாவுடன்‌
என்னவோ கோர்ட்‌ விஷயத்தைப்‌ பற்றிப்‌ பேசிக்‌
கொண்டிருந்தார்‌.

வர்க்கி, பெரியவரின்‌ அருகே இரைக்க நடந்து சென்றான்‌.

"என்னக்‌ காப்பாத்துங்க எஜமான்‌..." வாக்கி இருமலுடனும்‌
அழுகையுடனும்‌ இடறிய குரலில்‌ சொன்னான்‌. "நான்‌, இங்கக்‌
கெடந்தா சாவத்தான்‌ முடியும்‌ எஜமான். அதுக்குள்ள எனக்கு
ஏதாச்சும்‌ கொடுத்து எங்க ஊருக்கு அனுப்பிடுங்க எஜமான்‌."

பெரியவர்‌ ராமக்கிடா வுடன்‌ ஆலோசி த்துவிட்டு, வர்க்கிக்கு
நூறு ரூபாய்‌ கொடுக்கத்‌ தீர்மானித்தார்‌.

"பத்திரங்கள்ளாம்‌ எங்க?" ராமக்கிடா கேட்டான்‌.

"இதோ, கொண்டாந்திருக்கேன்‌" வர்க்கி, அழுக்குத்‌ துணியில்‌
கட்டி வைத்திருந்த சிறியதொரு காகிதக்கட்டை வராண்டாவில்‌
வைத்தான்‌.

ராமக்கடா வர்க்கியின்‌ கையில்‌ நூறு ரூபாய்‌ நோட்டு ஒன்றைக்‌
கொடுத்தான்‌. அதன்பின்‌, பத்திரங்களில்‌ அவன்‌ கையெழுத்து
வாங்கிக்கொண்டான்‌.

வர்க்கி நோட்டை மடியில்‌ சொருகிக்கொண்டு, நன்றி நிரம்பி
வழியும்‌ கண்களுடன்‌ பெரியவரிடமும்‌, காரியஸ்‌தனிடமும்‌
விடைபெற்றுத்‌ திரும்பி நடந்தான்‌.

அங்கே இருந்து குளியன்‌ மலைக்கு மூன்று மைல்‌ நடக்க
வேண்டும்‌. வெயிலுக்கு உஷ்ணம்‌ ஏறிக்கொண்டிருந்தது. வர்க்கி
வேட்டியைத்‌ தலையில்‌ கட்டிக்கொண்டு ஒரு நிழலைப்போல்‌
கிழக்கு நோக்கி நகர்ந்தான்‌.

வழியில்‌ ஆங்காங்கே சில மலை பாகங்கள்‌ மராமத்துச்‌ செய்து
சுத்தப்படுத்தி வேலியகட்டி வேறுபடுத்தப்பட்டிருந்தன. புதுசாகக்‌
குடியேறியவர்களின்‌ முஸ்தீபுகள்‌ அவை. அவற்றின்‌ அருகாமை
யிலேயே கருகிய செடிகளும்‌ உடைந்த வேலிகளும்‌. காணப்படும்‌
பழைய விவசாய நிலங்களும்‌ வெறுமனே கிடந்தன. அங்கே,
அங்குமிங்குமாக மிஞ்சியிருந்த சில சிறு சிறு குடிசைகளும்‌, குளம்‌
கிணறுகளும்‌ மண்‌ மூடிக்கிடந்தன. மாத்தனின்‌ காற்றும்‌ நாற்றமும்‌
அத்‌ திசைகளில்‌ எங்கும்‌ இல்லை என்றே சொல்லலாம்‌.

மலைச்‌ சுரத்தினால்‌ மரணத்தைத்‌ தழுவிய சொல்லவொணா
வறுமையினால்‌, திரும்பவும்‌ தங்கள்‌ ஊர்களுக்கு இங்குள்ள
எல்லாவற்றையும்‌ விட்டெரிந்து விட்டு மறைந்து போன,
மனிதர்களின்‌ பிரயத்‌தன ரேகைகள்‌ தான்‌ அந்தப்‌ பாழ்நிலங்களில்‌
பதிந்து கிடக்கின்றன. அந்த மலை நிலத்தில்‌ அவர்கள்‌ வெள்ளி
நாணயங்களையும்‌ வியர்வையையும்‌ சொரிந்து, இயற்கையுடன்‌
போரிட்டு, அதிகாலை முதல்‌ அந்தி மாலை வரை வேலை செய்து
ஒவ்டுவாரு துளி வியர்வையும்‌ ஒவ்வொரு வெள்ளி நாணயத்தை
விளைவிக்கும்‌ என்று எதிர்நோக்கிக்‌ காத்திருந்தார்கள்‌. ஆனால்‌,
அதை அனுபவிக்க அவர்களால்‌ முடியவில்லை.

வர்க்கி கண்களைத்‌ திறந்து அந்தப்‌ பரிதாபக்‌ காட்சிகளைப்‌
பார்த்துப்‌ பார்த்து, தன்‌ விளை நிலத்தை அடைந்தான்‌. தன்‌
விளை நிலத்தின்‌ அருகே நின்று கொண்டு அவன்‌ சுற்றிலும்‌
கண்களை ஓட்டினான்‌.

பன்றிகள்‌ கூத்தாடிக்‌ குத்திக்‌ கிளறிய கிழங்குச்‌ செடிகளின்‌
அருகில்‌ குலைதள்ளும்‌ பக்குவத்திலுள்ள நேந்திர வாழைகள்‌,
காற்றில்‌ நடனம்‌ ஆடிக்கொண்டிருந்தன. முந்திரிகள்‌ துளிர்விட்டுத்‌
தழைத்து நின்றன. அந்தச்‌ செடிகளின்‌ ஒவ்வொரு கிளைகளிலும்‌
அவனுடைய இரத்தம்‌ ஓடியது. அவனுடைய புல்லுமாடம்‌ தகர்ந்து
தலை சாய்ந்து கிடந்தது. அதன்‌ அருகே சதுரங்கக்‌ கட்டம்போல்‌
உள்ள பாத்திகளில்‌ கேழ்வரகும்‌, சேம்பும்‌, சேனையும்‌, வெளுத்து
வதங்கிச்‌ சாய்ந்து கிடந்தன. அதற்கப்பால்‌, மலைச்சரிவின்‌
மூலையில்‌, அவனுடைய அருமைக்‌ குழந்தைகளாக இருந்த
அன்னாவும்‌, மேரியும்‌, பெளலோசும்‌ கூச்சல்‌ போட்டு விளையாடு
வதாக அவனுக்குத்‌ தோன்றிற்று. சுள்ளி விறகைப்‌ பொறுக்கிக்‌
கட்டிக்கொண்டு கர்ப்பிணியான சாராம்மையும்‌ அங்கே சுற்றிச்‌
சுற்றித்‌ திரிவதாக அவனுக்குத்‌ தோன்றிற்று.

வர்க்கியின்‌ கண்களில்‌ ஊறிய கண்ணீர்‌, கண்களில்‌ நிறைந்து
வெளியே வடிந்தது.

வெயில்‌ அந்தப்‌ பண்ணையில்‌ பொன்னைப்‌ பூசிற்று. அந்த
வாழை மரங்கள்‌ அவனைக்‌ கூவி அழைக்கின்‌றன. அந்தத்‌
தனிமையில்‌ பூமியில்‌ இல்லாத சில தாள ஓசைகள்‌ - அவன்‌
காதுகளில்‌ கிச்சுக்கிச்சு மூட்டின.

அவன்‌ புறப்பட்டுக்‌ கொண்டிருந்தான்‌. எங்கே? அவன்‌
எங்கேயும்‌ போக வேண்டியதில்லை. அவன்‌ அந்தப்‌ பிரேத பூமியை
இமைகளை அசைக்காமல்‌ பார்த்துக்கொண்டே நின்றான்‌. அந்த
மலை நிலத்தின்‌ கற்பனை வளையத்தில்தான்‌ அவனுடைய வாழ்வு
ஒட்டிக்கிடக்கின்றது. அவன்‌ குடும்பம்‌ அந்த மண்ணின்‌ அடியில்‌
புகுந்து விட்டது. அந்த இடத்தை விட்டு அவன்‌ மட்டும்‌ எங்கே
போக முடியும்‌?

மறுநாள்‌ காலையில்‌ அங்கே இருந்த ஒரு முந்திரியின்‌ கிளையில்‌
வர்க்கியின்‌ உடல்‌ தொங்கிக்கொண்டிருந்தது. அது கொலை அல்ல
அந்த நூறு ரூபாய்‌ நோட்டுக்கூட அவன்‌ மடியிலேயே இருந்தது.

## 45

மாதவி காலை வேலைகளையெல்லாம்‌ வேகமாகச்‌ செய்துவிட்டு,
வராண்டாவில்‌ வந்து நின்று கொண்டாள்‌.

வீட்டில்‌ அவள்‌ இன்று தனியாகத்தான்‌ இருந்தாள்‌. மாமன்‌
கிருஷ்ணன்‌ நம்பியார்‌ கிழக்கு மலைகளிலுள்ள மலை விவசாய
நிலங்களைப்‌ பார்க்கப்‌ போயிருக்கின்றார்‌. அங்கே விளைச்சல்‌
அறுவடை செய்வதற்குத்‌ தயாராக இருந்தது. அறுவடை முடிய
நான்கைந்து நாட்களாகும்‌. அவளுடைய பெரிய மாமி குஞ்ஞிக்‌
குறும்பா, தன்‌ தங்கையின்‌ மகளைப்‌ பார்ப்பதற்காக ஆறுமைல்‌
தூரத்திலுள்ள ஒரு இடத்திற்கு விருந்துக்காகப்‌ போயிருந்தாள்‌.
மாதவியின்‌ வீட்டில்‌ தினந்தோறும்‌ வந்து வேலை செய்கின்ற
பணியச்சி மஞ்சுளா அன்று சிக்கிரமாகவே அவளுடைய
வீட்டிற்குப்‌ போய்‌ விட்டாள்‌.

மாதவி ஏதோ ஓர் அசாதாரணமான வருத்தத்துடன்‌, கொஞ்ச
நேரம்‌ அந்த வராண்டாவில்‌ அங்குமிங்கும்‌ நடந்தாள்‌. பிறகு, ஒரு
முறை வெற்றிலை போட்டுக்‌ கொண்டு, தலைமுடியை அவிழ்த்துச்‌
சீவியவாறு வராண்டாவில்‌ தூணில்‌ சாய்ந்து, கிழக்கே பார்வை
யைச்‌ செலுத்தியபடி நின்றாள்‌. கிழக்குக்‌ குன்றுக்குச்‌ செல்லக்கூடிய
வாய்ப்பு அவளுக்குத்‌ தடை செய்யப்பட்டிருந்தது. அந்த மழைக்‌
கால இரவில்‌ நடந்த நிகழ்ச்சிக்குப்‌ பின்‌, அவள்‌ அந்தோணியின்‌
பரம விரோதியாக ஆகயிருந்தாள்‌. அந்தோணி சம்பாதித்து வைத்‌
திருந்த புண்ணிய அபிலாஷைகளை, முத்தமிட்டுச்‌ சாம்பலாக்கிய
மாதவியின்‌ உதடுகளிலுள்ள காட்டுத்தி இன்னும்‌ அணைந்து
அடங்கவில்லை. அப்படிப்பட்ட நூற்றுக்கணக்கன இரவுகளுக்காக
அவள்‌ இதயம்‌ நெகிழ்ந்து கொண்டிருந்தது. ஆனால்‌, அந்தோணி
மட்டும்‌ அன்று முதலே கருகிப்போன கட்டையைப்‌ போல்‌,
முற்றிலும்‌ மனம்‌ கெட்டவனாக அவளிடம்‌ ஆணையிட்டிருந்தான்‌:

"இனிமே ஒன்னோட நெழலைக்கூட நான்‌ பாக்கக்கூடாது"

தூணில்‌ தலையைச்‌ சாய்த்து. கலைந்து தொங்கிக்கொண்டிருந்த
நீண்ட தலைமுடியில்‌ கை விரல்களை நுழைத்து, அளைந்து
நீவிக்கொண்டிருந்தாள்‌. அவள்‌ அப்போது அந்தோணியின்‌
வலுவான உடலைப்‌ பற்றியும்‌, அந்தச்‌ சொர்க்கபோக இரவைப்‌
பற்றியும்‌ சிந்தித்தாள்‌. காமத்தைத்‌ துறந்த அந்தச்‌ சிறு
பிரம்மச்சாரியை ஒரு காதல்‌ நோயாளியாக்க அவள்‌ பிரயோகித்த
எல்லா உபாயங்களும்‌ தோல்வியடைந்து விட்டன.

அவள்‌ ஏமாற்றத்துடன்‌, இரத்தம்‌ போன்றுள்ள தாம்பூல
எச்சிலை முற்றத்தில்‌ விசுக்கென்று துப்பினாள்‌.

மாதவியின்‌ தீ நாளத்தைப்‌ போன்ற பார்வைகள்‌, அந்தக்‌
குன்றின் உச்சியிலிருந்து மெல்ல அடிவாரத்தில்‌ உள்ள வயல்‌
வெளியை ஆக்கிரமித்தன.

அந்த நெல்‌ வயல்‌ அறுவடை முடிந்து வெறுமனே கடந்தது.
அங்கேயிருந்த நஞ்சையில்‌ மேய்ந்து கொண்டிருக்கும்‌ பசுக்கள்‌,
உச்சி வெயிலின்‌ உஷ்ணம்‌ அதிகரித்தவுடன்‌, அடுத்திருந்த
வாய்க்காலின்‌ பக்கத்தில்‌ உள்ள நீர்‌ மருத மரத்தின்‌ நிழலுக்கு
நகர்ந்து சென்று கண்களை மூடித்‌ தமக்குத்தாமே அசை
போட்டவாறு நின்று கொண்டிருந்தன. அவைகளில்‌ ஒன்றின்மேல்‌
ஒரு நீர்ப்பறவை கூட ஓய்வு எடுத்துக்‌ கொண்டிருந்தது.

ஆகாயத்தில்‌ வட்டமடித்துப்‌ பறந்து கொண்டிருந்த ஒரு
காட்டுக்‌ கழுகும்‌, சிறிது நேரம்‌ சென்றதும்‌ தாழ்வாகப்‌ பறந்து
வந்து அந்த நீர்‌ மருதில்‌ கிளையில்‌ கழுத்தை நீட்டி உட்கார்ந்து
விட்டது.

மதிய நேரத்தில்‌ சோம்பேறித்தனம்‌ எங்கும்‌ வியாபித்திருந்தது.
இரவாணத்தின்‌ நிழல்‌ ரம்பத்தில்‌ வடிவில்‌ நடு முற்றத்துக்கு நகரத்‌
தொடங்கியது.

துள்ளித்தளும்பும்‌ இளமையின்‌ போதைப்‌ பிரவாகமான
தொடர்‌ அலைகள்‌, அவள்‌ இதயத்தை நிர்பந்தப்படுத்திக்‌
கொண்டிருந்தன. இனந்தெரியாத ஓர்‌ அவஸ்தையின்‌ குடைச்சல்‌,
அவளுடைய ஒவ்வொரு மயிர்காலிலும்‌.

அவள்‌ பார்வை திடீரென்று வயலின்‌ வட கரைக்குக்‌ குதித்தது.
உச்சி நிழல்‌ போல்‌ குள்ள உருவம்‌ ஒன்று. வயல்‌ வரப்பின்‌ வழியாக
நகர்ந்து வந்து கொண்டிருந்தது.

அவள்‌ முகம்‌ தெளிந்து புன்னகைத்தாள்‌. கூனை நடுக்கியவாறு
தடியைக்‌ கீழே ஊன்றிப்‌ பிடித்து வருகின்ற அந்தக்‌ கரிய உருவம்‌
பிரயாசையுடன்‌ தடுமாறியவாறு, படியேறி முற்றத்தை வந்து
அடைந்தது. காய்ந்த கருவாடைப்போல்‌ உள்ள ஒரு கிழவி.
சிரமப்பட்டு, மூட்டு மறையும்‌ அளவில்‌ உள்ள ஒரு கருப்பு
முண்டை இடுப்பில்‌ சுற்றியிருந்தாள்‌. சிலந்தி வலைகட்டிய காய்ந்த
இலையைப்போல்‌ தோன்றுகின்ற முகம்‌ எப்போதும்‌ நடுங்கிக்‌
கொண்டிருந்தது. தலையில்‌ வைக்கோல்‌ போன்ற தலை முடி
பரந்து கலைந்து கடந்தது. காதுகளில்‌ கிராம ஃபோன்‌ ஸ்பிரிங்‌
கைப்போல்‌ உள்ள ஈயத்‌ தோடுகளும்‌, கழுத்தில்‌ கருப்புச்‌ சரடில்‌
கோர்த்துக்கட்டிய உருத்திராட்சமும், மார்பில்‌ விபூதிப்பைகள்‌
போன்றுள்ள மார்பகங்களும்‌ தொங்கி ஆடிக்கொண்டிருந்தன.
வலது கக்கத்தில்‌ புற்களால்‌ பின்னிய ஒரு கூடையும்‌ இருந்தது.
அவள்தான்‌ 'கரிம்பாத்தி கும்பா' என்பவள்‌. கரிம்பாலர்களின்‌
மந்திரவாதினி.

"நீ இப்பவாச்சும்‌ வந்தியே!" என்று மாதவி தூணில்‌ சாய்ந்து
நின்று கொண்டு புன்னகை புரிந்து கிழவியை வரவேற்றாள்‌.

முக்கால்‌ பங்கும்‌ காது கேட்காத அந்தக்‌ கிழவிக்கு மாதவி
சொன்னது ஒன்றும்‌ கேட்கவில்லை. அவள்‌, அப்போதுதான்‌
பிறந்து நாய்க்குட்டியின்‌ கண்களைப்‌ போல்‌ உள்ள தன்‌ இடுங்கிய
விழிகளைத்‌ திறந்து, மாதவியை ஒருமுறை பார்த்துவிட்டு,
பஞ்சுபோல்‌ உள்ள பல்‌ ஈறுகளை வெளியே காட்டிக்‌ கழுத்தைக்‌
குறுக்கிக்கொண்டு கீ... கீ... கீ என்று கொக்கரித்துச்‌ சிரித்தாள்‌.

"வா வடவண்ட அறையில போயி ஒக்காரலாம்‌. மாதவி குனிந்து
கிழவியின்‌ காதில்‌ உரக்கச்‌ சொன்னாள்‌.

மாதவி சொன்னது தனக்குக்‌ கேட்டது என்னும்‌ அர்த்தத்தில்‌,
கும்பா தலையை ஆட்டினாள்‌. மாதவி அவளை வடக்குப்‌ பக்க
அறைக்கு அழைத்துக்‌ கொண்டு போனாள்‌.

அறையின்‌ வாசலைப்‌ பத்திரமாக அடைத்த பின்‌, மாதவி
கட்டிலின்‌ மேல்‌ அமர்ந்தாள்‌. கும்பா ஊன்றுகோலை முன்னால்‌
வைத்தாள்‌. பிறகு கக்கத்திலுள்ள கூடையை எடுத்து கீழே
வைத்துவிட்டு, கால்களைத்‌ தரையில்‌ நீட்டியவாறு உட்கார்ந்தாள்‌.

"நீ வர, ஏன்‌ இவ்வளவு நேரம்‌ ஆயிட்டுது கும்பா?" மாதவி
கட்டிலின்‌ மேலிருந்து கீழே குனிந்து கும்பாவின்‌ காதுக்கு அருகே
உதடுகளை வைத்து, வார்த்தைகளை உரத்த குரலில்‌ சொல்லியபடி
பேச்சை ஆரம்பித்தாள்‌.

தெளிவில்லாத கிராமிய மொழியில்‌, இடையிடையே
வார்த்தைகளை நிறுத்தி நிறுத்தித்‌ தடுமாறியவாறு, கும்பா பதில்‌
கூறிக்கொண்டிருந்தாள்‌.

"எனக்கு வயசாச்சில்ல? ரொம்ப தூரம்‌ நடக்க முடியல. தட்டுத்‌
தடுமாறித்தான்‌ எங்கியும்‌ போவ வேண்டியிருக்கு."

"உனக்கு எத்தன வயசு கும்பா?" என்று மாதவி கேட்டாள்‌.

நிச்சயமில்லை என்பது போல்‌, கும்பா கைகளை விரித்துக்‌
காட்டினாள்‌.

"ஒன்ன நான்‌ கூப்புட்டது எதுக்குன்னு புரிஞ்சிக்கிட்டயா
கும்பா?"

"இல்ல, இருந்தாலும்‌ இந்த அடிமை யூகிச்சிக்கிட்டா. இந்தக்‌
கொழந்த தம்புராட்டிய எதுவோ புடிச்சிக்கிச்சுன்னு தெரியுது."

மாதவியின்‌ இறுக்கமான மஞ்சள்‌ ரவிக்கையின்‌ கீழ்,
நிர்வாணமாகக்‌ காணும்‌ வயிற்றின்‌ மேல்‌, கா்ப்பமா என்னும்‌
அர்த்தத்தில்‌ விரலைச்‌ சுட்டிக்காட்டி, தன்னுடைய நீலம்‌ பாய்ந்த
நாக்கை நீட்டி அசைத்துக்‌ கும்பா கேட்டாள்‌:

"அங்க ஒண்ணும்‌ கெட்டுப்‌ போவலியே?"

"இல்ல, கும்பா, பத்திரமாத்தான்‌ இருக்கு" மாதவி தன்‌ அடி
வயிற்றை மெதுவாகத்‌ தடவியவாறு கூறினாள்‌.

"பின்னே என்ன கோளாறு? யாராச்சும்‌ விரோதியா?"

"விரோதிய அழிக்கறத்துக்கு இல்ல. ஒருத்தர இணங்கச்‌
செய்யணும்‌. அதுக்குத்தான்‌ ஒன்னோட ஒதவி வேணும்‌ கும்பா"

"ஆள இணங்கச்‌ செய்ய என்‌ தங்கத்துக்கு எதுக்கு மருந்தும்‌
மந்திரமும்‌? அந்தக்‌ கண்ணும்‌ மொகமும்‌ மட்டும்‌ போதுமே. எந்த
ராஜாவயும்‌ அவைகளே இணங்க வச்சிடுமே"

"கண்ணையும்‌ மொகத்தையும்‌ மட்டுமில்லாம, அதுக்கு மேலயும்‌
செஞ்சுப்‌ பாத்தாச்சு, மயங்கல!" மாதவி துக்கத்துடன்‌ சொன்னாள்‌.

"அப்போடா! அப்படிப்பட்ட ஆம்பளைங்களும்‌ உண்டா?
யாரந்தப்‌ பையன்‌?" என்று கும்பா தன்‌ தாடையை அசைத்துக்‌
கேட்டாள்‌.

"மருந்து பலிக்க ஆளுடைய பேரு வெவரம்‌ ஒண்ணும்‌ தேவை
இல்லியே - மந்திரம்‌ செய்யும்போது தானே அதெல்லாம்‌ வேணும்‌."

"மருந்தும்‌ மந்திரமும்‌ சேந்த ரெட்டைத்‌ தாக்குதலுக்குப்‌ பலன்‌ 
நிச்சயமா கெடைக்கும்‌."

"இப்ப மருந்த மட்டும்‌ உபயோகிச்சா போதும்‌. மந்திரம்‌
அப்படியே இருக்கட்டும்‌!"

"என்‌ தங்கத்தின்‌ இஷ்டம்‌ போலவே இருக்கட்டும்‌. சும்மாதான்‌
கேட்டேன்‌. எனக்குத்‌ தெரிஞ்சா என்‌ தங்கத்துக்கு ஒண்ணும்‌
ஆபத்து உண்டாவாது."

"ஆமாம்‌, உன்‌ கிட்ட சொன்னா ஒண்ணும்‌ தப்பில்ல கும்பா.
ஆளச்‌ சொல்றேன்‌. அதோ, அந்கச்‌ கெழக்குக்‌ குன்னுல ஒரு
சாமியாரு வசிக்கிறாரு."

"சாமியாரா? தாடியுள்ள சாமியாரா?"

"தாடி மொளைக்கக்‌ கூட இல்ல. அவ்வளவு எளம்‌ வயது",

"அவன்‌ அங்க தவம்‌ செய்யறானா?"

"இல்ல அவன நெனச்சு நான்‌ நான்‌ தவம்‌ செய்யேறன்‌. அவன்‌
ஒரு வெவசாயி."

"வெவசாய சாமியாரா?" கும்பா ஆச்சரியத்‌ துடன்‌ கேட்டான்‌.

"ஆமாம்‌. அவன்‌ ஒரு தெக்கத்திய கிறிஸ்துவன்‌."

"ஐயோ, அண்ணாச்சிகளா?" கும்பா பயத்‌ துடன்‌ நாக்கை நீட்டிக்‌
கடித்துக்‌ கொண்டு கேட்டாள்‌. "அப்படின்னா பயம்தான்‌. இந்த
அண்ணாச்சிங்க எதச்‌ செய்யவும்‌ தயங்காத கூட்டமாச்சே. தெய்வ
எடங்களயும்‌, நாகக்‌ கல்லையும்‌, சிவலிங்கத்தையும்‌, எல்லாம்‌
கொத்திக்கொளறி அழிக்கிற ஜீவனுங்களாச்சே. ரெண்டு பேர
நான்‌ ஒரு நாள்‌ மந்திரம்‌ போட்டுக்கொன்னேன்‌. ஒருத்தன
பைத்தியம்‌ பிடிக்கச்‌ செஞ்சேன்‌. என்‌ தங்கமே, அப்படிப்பட்ட
ஒருத்தங்கிட்ட உன்‌ மனம்‌ எளகினது, எனக்கு நல்லா தெரியல"

"கரும்பப்‌ போல எளம்‌ வயசுக்காரன்‌ கும்பா, ஆனா அவன்‌
இதயத்துல மதம்கிற கோட்டை பலமாகிக்கிட்டு வருது. அதப்‌
புகுந்து போவ வழி தெரியல. அவன்‌, பொண்ணுங்கள பாத்தா
போதும்‌, கண்கள மூடி ஜெபம்‌ செய்ய ஆரம்பிச்சுடறான்‌.
என்றாலும்‌ அவன நான்‌ ஒரு தடவ கெடுத்துட்டேன்‌."

மாதவி அந்த நிகழ்ச்சியை கும்பாவுக்கு விவரித்தாள்‌. அதைக்‌
கேட்டதும்‌ அந்தக்‌ கிழவி தன்‌ ஈறுகளை வெளிக்காட்டி, கண்களை
இறுக்கி மூடிச்‌ சிறிது நேரம்‌ கொக்கரித்துச்‌ சிரித்துவிட்டாள்‌.

"வேறு எந்தப்‌ பொண்ணையும்‌ விரும்பாத அந்த ஆம்பளத்தான்‌
எனக்கு அடிமையாகக்‌ கெடைக்கணும்‌. அவனப்‌ பிரார்த்திச்சிக்‌
கிட்டு தான்‌ என்‌ இதயம்‌ அழுது அலறிக்கிட்டு இருக்குது. என்‌
ஆசையை நீ தான்‌ கும்பா நிறைவேத்தித்‌ தரணும்‌ என்று மாதவி
கண்களைச்‌ சிமிட்டிக்கொண்டு கூறினாள்‌.

கும்பா சிறிது நேரம்‌ சிந்தனையில்‌ மூழ்கி, தாடை எலும்பை
மார்போடு சேர்த்து வாயைத்‌ திறந்து அசைவில்லாமல்‌ இருந்தாள்‌.
பிறகு, சாவதானமாகத்‌ தன்‌ கூடையில்‌ கையைவிட்டு அதிலிருந்து
சில சிறு பாட்டில்களையும்‌, காய்ந்த சில இலைப்‌ போட்டலங்‌
களையும்‌, மூலிகைக்‌ கட்டுக்களையும்‌ மற்றவைகளையும்‌ வெளியே
எடுத்துத்‌ தனக்கு முன்னால்‌ பரப்பி வைத்தாள்‌.

ஒரு சிறிய பாட்டிலை எடுத்து, கார்க்‌ மூடியை இழுத்தெடுத்து
பாட்டிலைப்‌ பரிசோதித்தாள்‌.

"இது பன்னித்‌ தந்தத்தால செஞ்ச தைலம்‌. எட்டு மாசம்‌ ஆனக்‌
கா்பத்தக்கூட பழங்கஞ்சியப்போல வெளியே கொண்டார, இதுல
ஒரு துளி போதும்‌. என்‌ தங்கத்துக்கு இப்ப இது ஒண்ணும்‌
அவசியமில்ல. இந்தக்‌ கும்பா எல்லாத்தியும்‌ நெனச்சித்தான்‌
கொண்டாந்திருக்கென்‌. என்‌ தங்கத்துக்கு இதான்‌ தேவப்படுது --
வசீகரண சூர்ணம்‌."

கும்பா ஒரு சிறிய பாட்டிலை உயர்த்திப்‌ பிடித்துக்‌ காட்டிக்‌
கொண்டே "இதுல ஒரு பண எடைய பலகாரத்துல சேத்துக்‌
கொடுத்தா, ஆம்பளக்‌ கீரிகூட பொம்பளப்‌ பாம்புக்கிட்ட
உடலுறவு கொள்ள மயங்கிப்‌ போறதப்‌ பாக்கலாம்‌" என்று
கூறினாள்‌.

மாதவி அந்த பாட்டிலைக்‌ கை நீட்டி வாங்கினாள்‌.

"இன்னும்‌ ஒரு பாட்டிலக்‌ கொடு" மாதவிப்‌ பாட்டிலை மடியில்‌
வைத்துக்கொண்டு மீண்டும்‌ கை நீட்டினாள்‌.

கும்பா தலையை ஆட்டி விளக்கினாள்‌.

"அது எவ்வளவோ போதும்‌. கருநாக வள்ளிப்பொடி சேந்தது.
ஒரு மாத்திர அதிகமாப்போனா லும்‌ காமப்‌ பைத்தியமாக்கிடும்‌."

"அத நான்‌ சரியா செஞ்சிக்கறேன்‌. ஒரு பாட்டிலு என்‌ட்ட
இருக்கட்டும்‌", என்று மாதவி பிடிவாதமாகக்‌ கேட்டாள்‌.

கும்பா கடைசியில்‌ தேடி, வெறோரு பாட்டிலைக்‌ கையில்‌
எடுத்து மாதவியிடம்‌ கொடுத்தாள்‌. பிறகு மீண்டும்‌ கூடையில்‌
கையைவிட்டு ஒரு சிறிய காய்ந்த இலைப்‌ பொட்டலத்தை
இழுத்து எடுத்துப்‌ பரிசோதித்துவிட்டு மாதவியிடம்‌ நீட்டினாள்‌.

"இதயும்‌ கையில்‌ வெச்சுக்க கண்ணு. கண்ணுக்கு மைதீட்டிக்‌
கலாம்‌. அஞ்சனக்‌ கல்லு, சந்தனம்‌, காமரத்துளிரு கோரோசன,
நாவல்‌ பூவு எல்லாம்‌ சேத்து அரைச்சு செஞ்ச மையி, இதால
கண்ணுக்கு மைநீட்டிக்கினு நீ நெனைக்கிற ஆம்பளைய ஒருமூறை
பாத்தா போதும்‌. அவன்‌ ஒன்‌ பின்னால வராம இருக்க முடியாது."

மாதவி அந்தப்‌ பொட்டலத்தையும்‌ மடியில்‌ முடிந்து
கொண்டாள்‌.

கும்பா பாட்டில்களையும்‌, பொட்டலங்களையும்‌ திரும்பக்‌
கூடையிலேயே நுழைத்துவிட்டு, கூடையை மடக்கிக்கொண்டு
புறப்படத்‌ தயாரானாள்‌.

மாதவி எழுந்து, தன்‌ பெட்டியைத்‌ திறந்து, ஒன்றாகச்‌ சேர்த்து
இணைக்கும்‌ இடத்தில்‌ கருப்புக்‌ கரையுள்ள ஒரு கோடி
முண்டையும்‌, ஒரு ரூபாய்‌ நாணயத்தையும்‌ எடுத்துக்‌ கும்பாவிடம்‌
நீட்டினாள்‌. கும்பா அந்தச்‌ சன்மானத்தை வணங்கி ஏற்றுக்‌
கொண்டாள்‌. ரூபாயை மடியில்‌ முடித்து, முண்டை மடிப்பை
விரிக்காமல்‌ முத்திடம்‌ கொண்டுட சென்று ஒருமுறை முகர்ந்து
பார்த்தாள்‌. புது முண்டுதான்‌!

கூடையின்‌ கட்டை அவிழ்த்து அதில்‌ முண்டை நுழைத்து
வைத்தாள்‌. கூடையை மீண்டும்‌ மடக்கக்கட்டி, அவள்‌ கையைத்‌
தரையில்‌ ஊன்றி எழுந்தாள்‌.

"என்‌ தங்கமே நான்‌ போய்‌ வரட்டுமா? இந்தக்‌ கரிம்பாத்திக்‌
கும்பாவுக்கு இனிமே என்‌ தங்கத்தோட மொகத்தப்‌ பாக்க
அதிர்ஷடம்‌ இருக்குமோ, என்னமோ! வயசாசில்லே? வர்ற வருஷம்‌
மலைப்பயிரு வைக்கக்‌ குன்று மாறும்போது, இந்தக்‌ கும்பாவும்‌
இருப்பாளோன்னு தெரியல."

கிழவியின்‌ உலர்ந்த கண்கள்‌ நனைந்தன. சுருங்கிய முகம்‌ அதிக
விகாரமாக, வேகமாக உதடுகள்‌ நடுங்கவும்‌ செய்தது.

"நீ வெசனப்பட வாணாம்‌ கும்பா, என்று அமைதிப்‌ படுத்திய
மாதவி, "நீ இன்னும்‌ இருபத்தஞ்சு வருஷம்‌ இருப்ப கும்பா, என்‌
வெஷயம்‌ பலிச்சதும்‌ ஒனக்கு விசேஷ வெகுமதி கொடுக்க
ஆளனுப்பறேன்‌. அதுக்காக நீ இங்க இன்னும்‌ ஒரு தடவ வரணும்‌,
தெரிஞ்சதா கும்பா?" என்று மேலும்‌ கூறினாள்‌.

கும்பா, கண்களைத்‌ துடை த்துக்கொண்டே வராண்டாவிற்கு
நகர்ந்தாள்‌. மாதவி அவளுடைய கைகளை பிடித்துக்கொண்டு
முற்றம்‌ வரை கூடச்‌ சென்றாள்‌.

அந்தக்‌ கிழவி குனிந்து நடுங்கிக்‌ கொண்டே போவதைப்‌
பார்த்துக்கொண்டு மாதவி படியிலேயே நின்றாள்‌.

திடீரென்று, அவளுடைய கண்கள்‌ கிழக்குக்‌ குன்றுக்குத்‌ தூவின.
அந்தோணி குன்றிலிருந்து இறங்கி வந்து கொண்டிருந்தான்‌.

அவன்‌ சட்டை அணிந்திருந்தான்‌. அதனால்‌, அவன்‌ செரியான்‌
வசிக்கும்‌ இடத்திற்குப்‌ புறப்பட்டுச்‌ செல்கிறான்‌ என்று
அவளுக்குப்‌ புரிந்தது.

அவன்‌ குன்றிலிருந்து இறங்கி, கிழக்கு வயலைக்‌ கடந்து அடுத்த
மலைச்‌ சரிவில்‌ மறையும்‌ வரையில்‌, அவள்‌ கண்‌ சிமிட்டாமல்‌
பார்த்துக்கொண்டே இருந்தாள்‌. பிறகு அவள்‌ திரும்பவும்‌
அறைக்கு வந்து கும்பா கொடுத்த மருந்துகளைக்‌ கையில்‌ எடுத்துப்‌
பரிசோதனை செய்ய ஆரம்பித்தாள்‌.

மாதவிக்கு அந்த மருந்திலும்‌, அதுக்கு உபதேசம்‌ செய்த
மந்திரவாதினியிடத்திலும்‌ மிகவும்‌ நம்பிக்கையுண்டு. மற்ற
யாராலும்‌ தெரிந்துகொள்ள முடியாத எத்தனையோ தனி
மூலிகைகளையும்‌ மருந்துகளையும்‌ கும்பாவுக்குத்‌ தெரியும்‌.
கும்பாவின்‌ தந்தையும்‌, அந்தப்‌ பிரதேசமெங்கும்‌ புகழ்‌ பெற்ற ஒரு
மந்திரவா தியாகவும்‌ வைத்தியருமாக இருந்தவன்‌ தான்‌!
அவன்தான்‌ கும்பாவுக்கு இதையெல்லாம்‌ உபதேசம்‌ செய்து
கொடுத்திருந்தான்‌. அந்தக்‌ கரிம்பாலக்‌ குடும்பத்திற்கு இது
பரம்பரையாகக்‌ கிடைத்த ரகசிய சாஸ்திரம்‌.

கும்பா பகல்‌ முழுவதும்‌ பச்சை மூலிகைகளைத்‌ தேடிக்‌ காடு
முழுவதும்‌ அலைவதைக்‌ காணலாம்‌. அவள்‌ கடும்‌ விஷமுள்ளவளும்‌
கூட. ராஐவெம்பாலையையும்‌, சூளைப்‌ பாம்பையும்‌ கையினா
லேயே பிடித்திருக்கின்றாள்‌.

பச்சை மருந்தை வாயில்‌ போட்டு, விஷத்தைக்‌ கக்க வைக்கவும்‌
மந்திரம்‌ ஓதி நாகங்களை முன்னால்‌ வரவழைக்கவும்‌ அவளுக்கு
முடியுமாம்‌! என்றாலும்‌, கும்பாவின்‌ புகழ்‌ அவைகளில்‌ ஒன்றும்‌
அதிகமில்லை. கள்ளத்தனமாகக்‌ கர்ப்பம்‌ தரிக்கும்‌ கல்யாண
மாகாத பெண்களுக்கு அதிலிருந்து விடுபட வேண்டுமென்றால்‌,
கும்பாவை ஒரு முறை பார்த்து விட்டாலே போதும்‌. கும்பாவின்‌
வைத்தியம்‌ இவைகளிலெல்லாம்‌ ஒருமுறைகூடத்‌ தவறியதாக
இதுவரை அப்பிரதேசத்தில்‌ கேட்டதில்லை. கும்பாவின்‌ கைப்‌
பட்டாலே போதும்‌. கர்ப்பம்‌, ஒருமுறை வெற்றிலைப்‌ போட்டுத்‌
துப்புவதைப்‌ போல்‌ அவ்வளவு எளிதில்‌ வெளிவந்து விடுமாம்‌.

இதற்கு முன்பு இருமுறை அவள்‌ மாதவியின்‌ வீட்டிற்கு
வந்திருக்கிறாள்‌.

மாதவிக்கு அப்போது எட்டு வயது. அவளுக்கு மலைப்பேய்‌
பிடித்திருப்பதாக ஜோசியன்‌ ஜோதிடம்‌ கணித்துக்‌ கூறினான்‌.
அந்தப்‌ பேயை விரட்டுவதற்காகக்‌ கும்பாவைத்தான்‌ கிருஷ்ணன்‌
நம்பியார்‌ அழைத்துக்கொண்டு வந்தார்‌. கும்பா ஒரு தாயத்தை
மந்திரித்துக்‌ கட்டினாள்‌. அன்றுதான்‌ மாதவி கும்பாவை முதன்‌
முதலாகப்‌ பார்த்தாள்‌. அன்றும்‌ அவள்‌ அப்படித்தான ஒரு மர
ஒந்தியினைப்‌ போல்‌ உள்ள ஒரு உருவமாக இருந்தாள்‌.

மறுபடி ஒருமுறை அவர்கள்‌ வீட்டில்‌ பசுவிற்குப்‌ பிரசவவே
தனை ஏற்பட்டது. கன்று முழுவதுமாக வெளியே வராமல்‌, பிராண
வேதனையுடன்‌ அலைமோதிக்‌ கத்திக்கொண்டிருந்தது. காலை
முதல்‌ மாலைவரை பசு பிரசவிக்காமல்‌ அப்படியே அலைமோதிக்‌
கொண்டிருந்தது. பசு அந்த நிலையிலேயே இறந்துவிடும்‌ என்று
எல்லோரும்‌ பயந்து கொண்டிருந்தார்கள்‌.

அப்போது யாரோ கரிம்பாத்திக்‌ கும்பாவைக்‌ கூப்பிட்டுப்‌
பார்க்கலாம்‌ என்று சொன்னார்கள்‌. தற்செயலாக கரிம்பாலா்‌
களும்‌ அன்றைக்குத்தான்‌ இவர்கள்‌ வீட்டுக்கு அருகிலுள்ள குன்றில்‌
குடி பெயர்ந்து வந்திருந்தார்கள்‌.

கையில்‌ என்னவோ பச்சிலையைச்‌ சுருட்டிப்‌ பிடித்துக்‌
கொண்டே கும்பா படியேறி வந்தாள்‌. அவள்‌ சிறிது வெண்ணெய்‌
தேவைப்படும்‌ என்றாள்‌. அது கிடைத்ததும்‌ அவள்‌ கையிலுள்ள
பச்சிலையையும்‌ வெண்ணெயையும்‌ சேர்த்து அரைத்து,
உள்ளங்கையில்‌ புரட்டிக்கொண்டு பசுவின்‌ அருகே வந்தாள்‌.

அவள்‌, மருந்து தடவிய கையினால்‌ பசுவின்‌ பின்பாகத்தில்‌
வாலுக்கு நேராகக்‌ கீழே தடவினாள்‌. ஒரு ஜால வித்தையைப்‌
போல்‌ பசுவின்‌ கர்பப்பை உடைந்து பிறப்பு உறுப்பு மலரைப்‌
போல்‌ மலர்ந்து, கன்று வெளியே வந்து வீழ்ந்தது. உடனே, அவள்‌
அந்த மருந்தை எதிர்ப்பக்கத்தில்‌ தடவியதும்‌ பசுவின்‌ பிறப்‌
புறுப்பு பாகம்‌ சுருங்கிப்‌ போய்விட்டது. அவள்‌ அடுத்த கையினால்‌
பசுவின்‌ பிறப்புறுப்பை ஒரு முறை தடவியதும்‌, பசுவின்‌
வேதனையும்‌ நின்று விட்டது.

அவைகளையெல்லாம்‌ மாதவி தன்‌ கண்களாலேயே கண்டாள்‌.
அது மட்டுமில்லாமல்‌, கும்பா ஒரு சுத்தமில்லாத ஜன்மமுமாவாள்‌.
அவைகளையெல்லாம்‌ செய்து முடித்த கும்பா, கையைக்‌
கழுவாமலேயே முண்டில்‌ துடைத்துவிட்டு வெற்றிலையைச்‌
சுருட்டி வாயில்‌ போட்டுக்கொண்டாள்‌.

மாதவி மருந்து பாட்டில்களைப்‌ படுக்கையின்‌ உள்ளே
வைத்துவிட்டு, ஆடைகளை மாற்றிக்கொண்டு, குளிப்பதற்காகக்‌
கிணற்றின்‌ கரைக்குச்‌ சென்றாள்‌.

அவள்‌ குளித்து உடை மாற்றி. படுக்கையின்‌ அடியிலிருந்து ஒரு
மருந்து பாட்டிலை எடுத்துக்கொண்டு முற்றத்தில்‌ இறங்கினாள்‌.
முற்றத்தில்‌ இருந்த செண்பகக்‌ கன்றிலிருந்து அவள்‌ ஒரு பூவைப்‌
பறித்து தலை முடியில்‌ சூடியவாறு, நானகு பக்கங்களிலும்‌ ஒரு
பார்வை பார்த்து ஆராய்ச்சி நடத்தினாள்‌.

அந்த வயலும்‌ அதன்‌ சுற்றுச்‌ சூழலும்‌, குன்றின்‌ சரிவும்‌ எல்லாம்‌
சூனியமாகக்‌ கிடந்தன.

அவள்‌ வயல்‌ வழியாகக்‌ கிழக்கே நடந்தாள்‌. மெல்லக்‌
குறுங்காடுகளைக்‌ கடந்து, தொண்டியன்‌ மலையைச்‌ சுற்றி ஏறி,
அந்தோணியின்‌ குடிசையை அடைந்தாள்‌.

அந்தோணியின்‌ பெட்டைப்‌ பூனை, அடுக்களையில்‌ அடுப்பில்‌
திண்ணைமேல்‌ குறுகிக்‌ குந்திக்‌ கொண்டிருந்தது. குடிசையில்‌ வேறு
ஒரு ஜீவனையும்‌ காணவில்லை.

அவள்‌ அடுக்களையில்‌ உள்ள பாத்திரங்களையெல்லாம்‌ திறந்து
பார்த்தாள்‌. கலயத்தில்‌ கஞ்சி வேக வைத்து மூடி வைக்கப்பட்டி
ருந்தது. அருகிலேயே ஒரு மண்‌ சட்டியில்‌ வேக வைத்த
மரவள்ளிக்கிழங்கும்‌ பத்திரமாக மூடி வைக்கப்பட்டிருந்தது.

மாதவி ஜாக்கிரதையாக மீண்டும்‌ வெளியே பார்த்தாள்‌.
யாருமில்லை. ஒரு கருடனின்‌ நிழல்‌. முற்றத்தை சுற்றி நகர்ந்து
கொண்டிருந்தது.

அவள்‌ சட்டியை முன்னால்‌ நகர்த்தி வைத்தாள்‌. மடியில்‌
முடிந்து வைத்திருந்த மருந்து பாட்டிலை எடுத்தாள்‌. மூடியைத்‌
இறந்து சட்டியிலுள்ள கிழங்கில்‌ பாட்டிலிலுள்ள சூர்ணத்தைத்‌
தூவினாள்‌. பிறகு, கை விரலினால்‌ வேக வைத்த கிழங்கை நன்றாக
குத்திக்‌ கிளறினாள்‌. மீண்டும்‌ அதை அங்கேயே பத்திரமாக
அடைத்து வைத்து, வேகமாக வெளியே வந்தாள்‌. திரும்பும்‌ வழியில்‌
அந்தக்‌ குறுங்காடுகளிலிருந்து கொஞ்சம்‌ சுள்ளி விறகுகளைப்‌
பொறுக்கிக்‌ கட்டிக்‌ கையில்‌ தூக்கிக்கொண்டாள்‌.

## 46

அந்தோணி, ஜானின்‌ பங்களாவை அடைந்தபோது, செறு
காட்டில்‌ வர்க்கி மட்டுமே அங்கே இருந்தான்‌. ஜான்‌ சாரும்‌,
செரியானும்‌, வர்க்கிஸும்‌, ஒரு புது விருந்தாளியும்‌ சேர்ந்து
வெகுதூரத்தில்‌ எங்கேயோ வேட்டைக்குப்‌ போயிருப்பதாக
வர்க்கி அந்தோணியிடம்‌ கூறினான்‌.

"இன்னிக்குச்‌ சித்தப்பா திரும்பிடுவாங்களா?" அந்தோணி
ஏமாற்றத்துடன்‌ கேட்டான்‌.

"தெரியாதே. அரபி மலைக்குப்போயிருக்கிறதால முக்கால்வாசி
வரமாட்டாங்கன்னுதான்‌ நெனைக்கிறேன்‌"

"நான்‌ சித்தப்பாவை முக்கியமாப்‌ பாக்கணுமே, சித்தப்பா
மலையிலேந்து வந்து கொஞ்ச நாளாயிட்டுது.

"அப்படியா, அங்க என்ன விசேஷம்‌? வெவசாயமெல்லாம்‌
நல்லபடியா நடக்குதில்ல?"

"வேலைக்காரங்க கெடைக்கறதுதான்‌ ரொம்பச்சங்கடமா
இருக்கு. கெழங்கு புடுங்கணும்‌ முத்திட்டுது."

"நாளைக்குக்‌ காலைக்குள்ள செரியான்‌ வராம இருக்க
மாட்டான்‌. நீ இன்னிக்கே திரும்பிப்‌ போவணுமா அந்தோணி?"

"போவணும்தான்‌. அங்கக்‌ காவலுக்குக்‌ ஓராளுகூட இல்ல."

"அதைப்பத்திக்‌ கஷ்டப்படவேணாம்‌. நான்‌ போய்க்கிறேன்‌.
நான்‌ ஒரு தனி வேட்டைக்குப்‌ போவணும்‌. அந்தத்‌ தொண்டியன்‌
மலைக்குப்‌ பக்கத்தில்‌ மானுங்க எறங்கறதுண்டுன்னு கேள்விப்‌
பட்டேன்‌. அதுல ஒண்ணைச்‌ சுடணும்‌. ராத்திரியில்‌ ஒன்‌
குடிசையில படுத்துத்‌ தூங்கலாமா அந்தோணி?"

அந்தோணி, சந்தேகத்துடன்‌ வர்க்கியின்‌ முகத்தை உற்று
நோக்கினான்‌.

"நான்‌ வேட்டைக்குப்‌ போயிட்டா இந்தப்‌ பங்களாவுல
ராத்திரிக்கு யாரும்‌ இல்ல. தொம்மன்‌ டவுனுக்குப்‌ போயிட்டான்‌.
நீ இங்கியே இன்னியா ராத்திய சொகமா கழிச்சுடு அந்தோணி.
நான்‌ வேட்டைய முடிச்சிக்கிட்டு ஒன்‌ குடிசையில்‌
காவக்காத்துக்கறேன்‌. என்ன சொல்ற?"

அந்தோணி அதற்கு மறுப்பு சொல்லவில்லை.

"அங்க ஒன்‌ குடிசையில்‌ ஏதாவது சாப்பிட கெடைக்குமா
அந்தோணி?" என்று கேட்டான்‌ வர்க்கி.

"கெழங்கு வெவிச்சு, கஞ்சி காச்சி வெச்சிட்டுதான்‌ இங்க நான்‌
வந்தேன்."

"தாராளமாப்‌ போதும்‌."

வர்க்கி எழுந்து உடை மாற்றினான்‌. அரைக்கால்‌ காக்கிச்‌
சட்டையும்‌, நீல நிற பனியனும்‌, காலில்‌ காண்வாஸ்‌ ஷூவும்‌
அணிந்து கொண்டான்‌. துப்பாக்கியைத்‌ துடைத்துப்‌ பரி
சோதனை செய்து, சுவரில்‌ சாய்த்து வைத்தான்‌. வெடிமருந்துப்‌ பை
யையும்‌ உணவுப்பொருள்‌ பையையும்‌ தோளில்‌ தூக்கிக்கொண்டு,
வேட்டை டார்ச்சு லைட்டைக்‌ கக்கத்தில்‌ இறுக்கிக்கொண்டு,
சுவற்றில்‌ சாய்த்து வைக்கப்பட்டிருந்த துப்பாக்கியையும்‌ எடுத்துக்‌
கொண்டு வர்க்கி புறப்பட்டான்‌.

"நாளைக்குக்‌ காலையில்‌ நான்‌ திரும்பி வந்ததும்‌ நீ
போனாப்போதும்‌ அந்தோணி, மான்‌ கறியைத்‌ தின்னுட்டுப்‌
போவலாம்‌. அதுக்குள்ளே செரியானும்‌ வந்திடுவான்‌."

"நான்‌ சித்தப்பா வூட்டுக்குப்‌ போறேனே?" என்று அந்தோணி
கேட்டான்‌.

"வேணாம்‌. தொணைக்கு ஆளு இல்லாம அங்க படுக்க வேணாம்‌.
அங்கக்‌ காட்டு யானை நடமாட்டம்‌ இருக்கு. அப்பறம்‌ பேய்‌
பிசாசுங்க ஒபத்திரவமும்‌ கூட ஆரம்பிச்சியிருக்குன்னு செரியான்‌
சொன்னான்‌. செரியான்‌ இப்ப அங்க போறதே இல்ல. இங்கியே
தான்‌ தூங்கறான்‌. என்‌ அறையில்‌ நீ படுத்துக்க அந்தோணி.
எனக்கு வெச்சிருக்குற சாப்பாட்டை நீ சாப்பிட்டு." என்று கூறி
ஒரு அரைகுறையான பாட்டைப்‌ பாடியவாறு வர்க்கி முற்றத்தில்‌
இறங்கி நேராகத்‌ தெற்கே நடந்தான்‌.

அந்தி நேரத்தில்‌ வர்க்கி அந்தோணியின்‌ குடிசையை
அடைந்தான்‌.

தான்‌ அன்று கண்ட இளம்பெண்ணுக்கும்‌ அந்தோணிக்கும்‌
இடையே தொடர்பு உண்டு என்றும்‌, அவள்‌ இரவில்‌ அந்தோ
ணியின்‌ குடிசைக்கு வருகிறாளென்றும்‌ வர்க்கி பலமாக நம்பியிருந்‌
தான்‌. அவன்‌ அன்று அங்கே வந்தாளானால்‌, சுலபமாகத்‌
தச்ன்னுடைய ஆசையை முடித்துக்‌ கொள்ளலாமென்றும்‌ அந்த
முட்டாள்‌ தீர்மானித்துக்‌ கொண்டான்‌. இரவு பத்து மணிவரை
அந்தோணியின்‌ குடிசையில்‌ மறைந்திருக்கலாமென்றும்‌, அதற்குள்‌
அவள்‌ வரவில்லையென்றால்‌, அவளைத்‌ தேடி அவள்‌ வீட்டிற்கே
தைரியமாக சென்று அவளைப்‌ பார்த்து விஷயத்தை முடித்து
கொள்ளலாமென்றும்‌, அந்தக்‌ காமக்‌ கோமாளி திட்டம்‌
போட்டான்‌. பொன்னையும்‌ பணத்தையும்‌ கண்டால்‌ மயங்காத
பெண்ணில்லை' என்றொரு நம்பிக்கைதான்‌ வர்க்கியின்‌ காதல்‌
களியாட்டங்களின்‌ கோஷமாக இருந்தது. மாதவியை வசிகரிக்கப்‌
புது சவரன்‌ ஒன்று அவன்‌ கையில்‌ பத்திரமாக இருந்தது.

வர்க்கி, துப்பாக்கியையும்‌ பைகளையும்‌ கட்டிலுக்குக்‌ கீழே
மறைத்து வைத்தான்‌. விளக்கைப்‌ பற்றவைத்து குடிசையின்‌
உள்ளே எல்லாவற்றையும்‌ பரிசோதித்தான்‌. பிறகு அடுக்களைக்குச்‌
சென்றான்‌. அந்தோணி கூறியபடி கலயம்‌ நிறையக்‌ கஞ்சியும்‌.
சட்டியில்‌ மரவள்ளிக்கிழங்கும்‌ இருந்தன. சாப்பிட்டுவிட்டு
கட்டிலில்‌ படுத்துப்‌ போர்த்திக்கொண்டு தூங்குவது போல்‌
இருக்கலாம்‌ என்று தனக்குத்தானே சொல்லிக்கொண்டு, அவன்‌
கஞ்சிக்‌ கலயத்தையும்‌ கிழங்குச்‌ சட்டியையும்‌ முன்னால்‌ நகர்த்தி
வைத்து இரவு சாப்பாட்டைச்‌ சாப்பிட உட்கார்ந்தான்‌.

## 47

மிருதுவான பட்டுமெத்தைமேல்‌ படுத்திருந்ததால்‌
அந்தோணிக்கு தூக்கம்‌ வரவில்லை. அவனுக்கு முரட்டுத்‌ தனமாகக்‌
கயிற்றுக்கட்டிலில்‌ படுத்துத்தான்‌ பழக்கமுண்டு. நடு ராத்திரி
வரையில்‌ இடைஞ்சலுடன்‌ அதன்மேல்‌ உருண்டு கொண்டும்‌,
திரும்பித்‌ திரும்பியும்‌, எழுந்து உட்கார்ந்து சொறிந்துகொண்டும்‌
பொழுது போக்கினான்‌. பிறகு அவனுக்கு, அதிக சுகம்‌ செளகரிய
மில்லாமல்‌ தோன்றியது. அதனால்‌, அவன்‌ எழுந்து தரையில்‌ ஒரு
சமுக்காளத்தை விரித்து அதில்‌ படுத்துக்கொண்டான்‌.

அந்தோணி வழக்கம்போல்‌ அதிகாலை ஐந்து மணிக்கு எழுந்து,
வெளிச்சம்‌ வரும்வரை பிரார்த்தனையைச்‌ சொல்லிக்கொண்டு
நேரத்தைக்‌ கழித்தான்‌.

மறுநாள்‌ காலை பத்துமணியாகியும்‌ வர்க்கி வந்து சேரவில்லை.
அவன்‌ மதியம்வரை காத்திருந்தான்‌.

யாரும்‌ வந்து சேராமல்‌ பங்களாவை விட்டுப்போகவும்‌
அவனுக்கு மனம்‌ வரவில்லை. எதுவானாலும்‌ அன்று இரவும்‌
அங்கேயே தங்குவதென்று இறுதியில்‌ உறுதி செய்துகொண்டான்‌.
மாலையில்‌ தொம்மன்‌ வந்தான்‌. வர்க்கி வரவில்லை.

அதற்கு மறுநாள்‌ காலையில்‌ அந்தோணி ஏமாற்றத்துடன்‌
தன்னுடைய தொண்டியன்‌ மலைக்குப்‌ புறப்பட்டான்‌. வர்க்கி
திரும்பி வராததில்‌ அவனுக்குப்‌ பல பயங்கர எண்ணங்களும்‌
உதித்தன. அந்தோணி இரண்டு நாள்‌ தொடர்ந்தாற்போல்‌ ஒரு
முறை கூட அந்தக்‌ குடிசையை விட்டு வெளியே சென்று தங்கிய
தில்லை. வர்க்கி நிர்ப்பந்தப்படுத்தாமலிருந்ததால்‌ அவன்‌ அங்கே
வந்த அன்றைக்கே தன்‌ குடிசைக்குத்‌ திரும்பிப்‌ போய்விட்டி
ருப்பான்‌.

ஏதோ ஆபத்து நேர்ந்துவிட்டது என்று அகாரணமாகவும்‌
அசாதாரணமாகவும்‌ ஒரு தோன்றல்‌ -- ஓர்‌ உள்ளுணர்வு - ஒரு
குருட்டு நினைவு -- அவனுள்‌ அரித்துக்கொண்டிருந்தது.
கர்த்தரையும்‌ சிலுவையையும்‌ தியானித்துக்கொண்டு, அந்தோணி
வேகத்தை அதிகரித்துக்‌ நடந்தான்‌.

அவன்‌ குளியன்‌ மலையின்‌ அடிவாரத்திருப்பத்தை
அடைந்தான்‌. அந்த வழிக்கு அருகேயுள்ள ஒரு முந்திரிமரத்தின்‌
கீழே ஒரு சிறு பெண்‌ அழுதுகொண்டு நின்றிருந்தாள்‌.

அருகில்‌ சென்று பார்த்தபோது அந்தப்‌ பெண்‌ யாரென்பது
புரிந்தது. அந்தோணி ஆச்சரியத்துடனும்‌ அனுதாபத்துடனும்‌
தனக்குத்தானே, "ஐயோ, மாத்தண்ணன்‌ பொண்ணாச்சே இது?"
என்று கேட்டுக்கொண்டான்‌.

"கொழந்த, நீ ஏன்‌ இங்க நின்னுக்கிட்டு அழுவுற?" என்று
அந்தோணி மேரிக்குட்டியின்‌ தோளில்‌ கருணையுடன்‌ கையை
வைத்துக்கேட்டான்‌.

"அம்மாவுக்கு ஒடம்பு நல்லா இல்ல. ரத்தத்துல விழுந்து
கெடக்குறாங்க. கூப்புட்டாலும்‌ பேசமாட்டேங்கறாங்க" --
மேரிக்குட்டி குரல்‌ தழுதழுத்தவாறு கண்களை துடைத்துக்‌
கொண்டு கூறினாள்‌.

"ஐயோ கர்த்தரே! என்னாச்சு? கொழந்த அங்க ஒன்‌ அப்பா
இல்லியா?"

"அப்பா எங்கியோ போயி மூணு நாளாயிட்டுது. வூட்டுல வேற
யாருமில்ல. டாக்டரக்‌ கூப்பிடறதுக்கு ஆளில்ல. அம்மாவும்‌
கூப்பிட்டா பேசமாட்டேங்கறாங்க" என்று நினைத்து நினைத்து
விம்மி விம்மி அழுதாள்‌.

"அழாதே கொழந்த, அம்மா களைப்பால பேச முடியாம
கெடப்பாங்க, நீ வா நாமப்‌ போயிப்‌ பாப்போம்‌."

அந்தோணியும்‌ மேரிக்குட்டியும்‌ சேர்ந்து குளியன்‌ மலைக்‌
குடிசைக்கு நடந்தார்கள்‌. ஜானிக்குட்டி அழுதுகொண்டே
வராண்டாவில்‌ நின்றது.

குடிசையினுள்ளே கண்ட காட்சி அந் தோணியை மூர்ச்சைடைய
வைக்கவில்லை, என்று வேண்டுமானால்‌ சொல்லலாம்‌. மரியம்‌
கண்களை மூடி அசைவு இல்லாமல்‌ மல்லாந்து கடந்தாள்‌. அவள்‌
உடுத்தியிருந்த துணி முழுவதும்‌ இரத்தத்தில்‌ மூழ்கி ஒட்டிக்‌
கொண்டிருந்தது. அவளை யாரோ வயிற்றில்‌ குத்திக்‌ கொலை
செய்தது போல்‌ இருந்தது.

அந்தோணிக்கு ஒன்றும்‌ புரியவில்லை. அவன்‌ மரியத்தின்‌
மார்பில்‌ கை வைத்துப்‌ பார்த்தான்‌. இதயத்‌ துடிப்புக்கான
யாதொரு அறிகுறியும்‌ தெரியவில்லை.

"கொழந்த, நீ இங்கியே இரு நான்‌ போயி டாக்டரைக்‌
கூட்டிக்கிட்டு வறேன்‌." அந்தோணி மேரிக்குட்டியை மரியத்தின்‌
அருகில்‌ நிறுத்திவிட்டு வெளியே ஓடினான்‌.

அங்கே இருந்து மூன்று மைல்‌ தூரத்தில்‌ பாம்பாடி தாமஸ்‌
என்னும்‌ புது ஹோமியோபதி டாக்டர்‌ தங்கியிருந்தார்‌,
அந்தோணி காட்டிலும்‌ மலையிலும்‌ ஏறி இறங்கி குறுக்கு வழியாக
டாக்டரிடம்‌ சென்று விவரங்களைச்‌ சொன்னான்‌. டாக்டா்‌
உடனே தன்னுடைய 'கட்‌' பேக்கையும்‌ ஸ்டெதாஸ்கோப்பையும்‌
தூக்கிக்கொண்டு அந்தோணியுடன்‌ புறப்பட்டார்‌.

டாக்டா்‌ மரியத்தைப்‌ பரிசோதித்துவிட்டு, முகத்தை தாழ்த்திக்‌
கொண்டு வெளியே சென்றார்‌.

"அந்தப்‌ பொண்ணு செத்துக்கிடக்கறா" டாக்டர்‌ சோப்பைக்‌
கையில்‌ பூசி, கைகழுவத்‌ தண்ணீர்‌ கேட்டுக்கொண்டு
அந்தோணியிடம்‌ சொன்னார்‌.

"ஐயோ, மரியம்‌ அக்கா செத்துக்‌ கெடக்கறாங்களா? நான்‌
போலீசுக்குப்‌ போயி சொல்லிட்டு வரட்டுமா?"

மரியத்தை யாரோ வயிற்றில்‌ குத்திக்‌ கொலை செய்து
விட்டார்கள்‌ என்று அந்தோணி நினைத்திருந்தான்‌.

"போலீசுக்கு ஏன்‌ தெரியப்படுத்தணும்‌? என்று டாக்டா்‌
கேட்டார்‌.

"இது கொலைதகானே?"

"அவுங்கள யாரும்‌ தொடக்கூட இல்ல. பயங்கரமான கர்ப்பச்‌
சிதைவாலதான்‌ அவுங்க செத்திருக்காங்க. கர்ப்ப காலத்துல
அளவுக்கதிகமா கொய்னா மாத்திரைச்‌ சாப்பிட்டதால வந்த
பலன்‌ இது. அதோட இல்லாம பிறப்புறுப்புல ஏற்பட்ட
காயத்தால செப்டிக்கும்‌ ஆயிட்டுது."

அந்தோணிக்கு அவையெல்லாம்‌ புதுச்‌ செய்திகளாக இருந்தன.
அவன்‌ வாயைத்‌ திறந்து கொண்டு கவனமாகக்‌ கேட்டான்‌.

டாக்டரும்‌ அந்தோணியும்‌ சேர்ந்து மீண்டும்‌ வெளியே
நடந்தார்கள்‌. டாக்டா்‌ தன்‌ வீட்டிற்கும்‌, அந்தோணி மாதா
கோயிலின்‌ பாதரைக்கண்டு இறந்து கிடக்கின்‌ற மரியாம்மையின்‌
விஷயத்தில்‌ செய்யவேண்டிய சடங்குகளைப்பற்றி ஆலோசிக்க,
மாதா கோயிலுக்கும்‌ சென்றார்கள்‌.

பாதர்‌ சள்ளிப்பிரம்பன்‌, அந்தோணி கூறியதையெல்லாம்‌
மிகக்‌ கவனத்துடன்‌ கேட்டவாறு கண்களை மூடி இருந்தான்‌. பிறகு
கண்களைத்‌ திறந்து எதையோ ஆலோசித்து, சுட்டு விரலை
உயர்த்திக்‌ கூறினார்‌:

"இந்த மாத்தன்‌ சிலுவமேல கல்லெறிஞ்ச மகாபாவியாச்சே!"

"என்னவோ; எனக்குத்‌ தெரியாது. ஆனால்‌, மரியம்‌ அக்கா ஒரு
ஒரு உத்தம பக்தையாக இருந்தாங்க" என்று அந்தோணி
அனுதாபத்துடன்‌ தெரிவித்தான்‌.

"எனக்குத்‌ தெரியும்‌...எனக்குத்‌ தெரியும்‌" என்று ஃபாதா்‌
சள்ளிப்பிரம்பன்‌ தாடியைத்‌ தடவியவாறு, மரியத்தின்‌ சவ
அடக்கத்துக்கான எல்லாச்‌ செலவுகளையும்‌ இங்கிருந்தே
செஞ்சுக்கலாம்‌" என்று கூறினார்‌.

அந்தோணி, ஃபாதரை நன்றியுடன்‌ தாழ்ந்து வணங்கிவிட்டு,
தான்‌ சென்ற காரியம்‌ வெற்றியடைந்த மகிழ்ச்சியுடன்‌
திரும்பினான்‌.

தன்‌ குடிசையைப்‌ பற்றியும்‌, வர்க்கியைக்‌ காணவேண்டியதைப்‌
பற்றியும்‌ இருந்த சிந்தனைகள்‌, அவனை மீண்டும்‌ விசனம்‌
கொள்ளச்‌ செய்தன. அவன்‌ தன்‌ மலைக்குக்‌ குறி வைத்து
நடந்தான்‌.

வழியில்‌ பாலின்‌ காரியஸ்தன்‌ பாப்பச்சன்‌ அவனைத்‌ தடுத்து
நிறுத்தினான்‌.

"அந்தோணி, நீ எங்கிருந்து வர?"

அந்தோணி துக்கக்குரலில்‌ மரியத்தின்‌ மரணச்‌ செய்தியை
பாப்பச்சனுக்குத்‌ செரிவித்தான்‌.

"ஒன்ணோட சித்தப்பா விஷயம்‌ தெரியுமில்ல?" என்று
கேட்டான்‌ பாப்பச்சன்‌,

"இல்லியே. சித்தப்பா ஜான்‌ சாருகூட சேந்து வேட்டைக்குப்‌
போயிருந்தாரு. இன்னும்‌ திரும்பல."

"ஒன்‌ சித்தப்பா போலீஸ்‌ ஸ்டேஷன்ல இருக்காரு. கள்ளநோட்டு
அடிச்சிக்கிட்டு இருந்தாராம்‌. அதான்‌ ஒன்‌ சித்தப்பா வேலை.
எல்லாத்தியும்‌ போலீஸ்‌ கண்டுபுடிச்சிட்டுது. இன்னிக்குக்‌ காலைல
செரியான போலீஸு கைவிலங்கு போட்டு கொண்டுகிட்டு
போயிருக்காங்க."

அந்தோணி கண்களைச்‌ சிமிட்டாமல்‌ திக்பிரமையுடன்‌
நின்றுவிட்டான்‌.

"மாத்தனையும்‌ புடிச்சிட்டு போயிருக்காங்க. வர்க்கீஸை
காட்டுல யாரோ சுட்டுக்‌ கொன்னுட்டாங்களாம்‌. மாத்தனும்‌
செரியானும்‌ சேர்ந்துதான்‌ வர்க்கீஸக்‌ கொன்னுட்டாங்கன்னும்‌
கேள்விப்பட்டேன்‌."

பாப்பச்சன்‌ சொன்னதில்‌ சிலதெல்லாம்‌ அந்தோணிக்குப்‌
புரிந்தது. அவ்வளவு கடுமையான செய்திகளையும்‌ ஒரே நேரத்தில்‌
சேர்ந்து கிரகிக்கத்தக்க இதயவலிமை அவனிடம்‌ இல்லாம
லிருந்தது.

"ஐயோ, பாப்பச்சன்னே -- நான்‌ இனிமே என்ன செய்றது?"
என்று அந்தோணி குலுங்கி அழுதான்‌.

"நேரா போலீஸ்‌ ஸ்டேஷனுக்குப்‌ போயி, ஒன்‌ சித்தப்பாவப்‌
பாரு என்று பாப்பச்சன்‌ உபதேசித்தான்‌.

ஆறுமைல்‌ தூரத்திலுள்ள போலீஸ்‌ ஸ்டேஷனுக்கு அந்தோணி
தன்‌ உடையில்‌ தீப்பிடித்துவிட்டதுபோல்‌ ஓடினான்‌.

செரியான்‌ லாக்கப்பில்‌ இருக்கின்றான்‌ என்றும்‌, மாலை
ஆறுமணி வரையில்‌ யாரையும்‌ காண அனுமதிக்கக்கூடாதென்றும்‌
இன்ஸ்பெக்டர்‌ ஆணை பிறப்பித்துள்ளார்‌ என்றும்‌ ஒரு
கான்ஸ்டபில்‌ அந்தோணியிடம்‌ சொன்னான்‌.

அந்தோணி ஸ்டேஷன்‌ வராண்டாவில்‌ காத்திருந்தான்‌.

ஆறு மணிக்கு இன்ஸ்பெக்டர்‌ வந்து சேர்ந்தார்‌. ஒரு
கான்ஸ்டபிள்‌ செரியானை இன்ஸ்பெக்டர்‌ அறைக்கு அழைத்துப்‌
போவதை அந்தோணி பார்த்தான்‌. சிறிது நேரங்கழித்து
இன்ஸ்பெக்டர்‌ வெளியே சென்றார்‌.

அந்தோணி பயபக்தியுடன்‌ இன்ஸ்பெக்டரை வணங்கி, "என்‌
சித்தப்பா தான்‌ செரியான்‌. அவர ஒரு மொறப்‌ பாக்க எனக்கு
அனுமதி கொடுக்கணும்‌" என்று கூறினான்‌.

ஐந்து நிமிட நேரச்‌ சந்திப்புக்கு அனுமதி கிடைத்தது.

செரியான்‌ மகனிடம்‌ விசேஷமாக ஒன்றும்‌ கூறவில்லை.

"நீ குடிசையிலேயே தங்கிக்க. இனிமே என்‌ கேஸு விசாரணை
முடியும்‌ வரைக்கும்‌ என்னப்‌ பாக்க வராத நான்‌ கர்த்தரின்‌
தண்டனைக்காகக்‌ காத்திருக்கேன்‌."

அந்தோணி அழுதுகொண்டே திரும்பிச்‌ சென்றான்‌.

ஸ்டேஷன்‌ படியில்‌ இறங்கும்போது, அந்தோணி ஜான்‌ சாரைக்‌
கண்டான்‌. ஜான்‌ மாத்தனை ஜாமீனில்‌ விடுவிக்க வந்து
கொண்டிருந்தான்‌.

"ஒன்னோட சித்தப்பா எங்க பேரையும்‌ சேத்துக்‌ கெடுத்‌
துட்டான்‌. அவன்‌ ஒரு விஷப்பாம்பா இருந்தான்னு எங்களுக்‌
கெல்லாம்‌ தெரியல" என்று ஜான்‌ அந்தோணியைப்‌ பார்த்துக்‌
கொடூரமாகக்‌ கூறினான்‌.

அந்தோணி தன்‌ கண்களைக்‌ கைகளினால்‌ மூடிக்‌ குலுங்கி
அழுதவாறு நின்றதல்லாமல்‌ வெறொன்றும்‌ கூறவில்லை.

அந்தோணி பிணத்தைப்‌ போல்‌ காட்டு வழியாக நகர்ந்தான்‌.
நல்ல இருள்‌. குடிசையை அடையக்‌ காட்டு வழியாக ஏழுமைல்‌
தூரம்‌ நடக்கவேண்டும்‌.

எதிர்காலம்‌ காட்டுவழியைவிட பயங்கரமாகத்‌ தோன்றிய
தினால்‌, சுற்றுச்‌ சுழ்நிலையைப்பற்றி ஒன்றும்‌ பார்க்காமல்‌, அவன்‌
தலையைத்‌ தாழ்த்திக்‌ கொண்டு நடந்தான்‌. வழிக்கு அருகே ஒரு
குடிசையிலிருந்து சூட்டுப்‌ பந்தம்‌ கொளுத்திக்‌ கையில்‌
பிடித்துக்கொண்டு அக்கம்பக்கம்‌ பார்க்காமல்‌ அவன்‌ குதித்துக்‌
குதித்து நடந்தான்‌.

இரவு பத்து ஆனபோது, அந்தோணி குடிசைக்குச்‌ சென்று
சேர்ந்தான்‌. ஆசுவாசத்துடன்‌ ஒரு பெருமூச்சுவிட்டுக்கொண்டு,
தன கட்டி லுக்குப்போய்‌ படுக்க யத்தனித்த போது, கட்டிலில்‌ ஒரு
உருவம்‌ கிடப்பதை அவன்‌ பார்த்தான்‌.

அந்தோணி தன்‌ கையில்‌ இருந்த 'சூட்டை'ப்‌ பற்ற வைத்துக்‌
கட்டிலில்‌ குனிந்து பார்த்தான்‌.

வர்க்கி இறந்து கிடக்கின்‌றான்‌, அந்தப்‌ பிணம்‌ நாறத்‌
தொடங்கியிருந்தது.

## 48

நேரம்‌ நடுநிசி கழிந்து விட்டிருந்தது. ஜான்‌ ஆழ்ந்த
நித்திரையிலிருந்தான்‌. வாயிலில்‌ யாரோ தொடர்ந்து முட்டியால்‌
கதவுத்‌ தட்டுவதைக்‌ கேட்டு எழுந்த ஜான்‌, 'யாரது" என்றான்‌.

களைப்பு மிகுதியினாலும்‌, பிரமையினாலும்‌  தெளிவில்லாத
குழைந்த குரலில்‌, "நான்‌ தான்‌..... அந்தோணி..." என்ற பதில்‌ வந்தது.

ஜான்‌ விளக்கையேற்றி வாயிற்‌ கதவைத்‌ திறந்தான்‌.
அந்தோணி வாசற்படியின்‌ மேல்‌ விழுந்து விடுவதுபோல்‌
தளர்ந்துபோய்‌ நின்று கொண்டிருந்தான்‌.

"அந்தோணி, என்ன நடந்தது?" என்று ஜான்‌ அந்தோணியைத்‌
தாங்கிப்‌ பிடித்துக்கொண்டான்‌.

"வர்க்கி சார்‌ என்‌ குடிசையில கட்டிலுமேல செத்துக்‌
கெடக்குறாரு..."

பிறகு ஒன்றும்‌ சொல்ல முடியாமல்‌, உணர்விழந்த நிலையில்‌
அவன்‌ ஜான்‌ மார்பின்‌ மேல்‌ சாய்ந்து விழுந்தான்‌.

ஜான்‌, அந்தோணியைத்‌ தாங்கித்‌ தூக்கிக்‌ கொண்டுபோய்‌
கட்டிலில்‌ கிடத்தினான்‌. பிறகு, வேலைக்காரன்‌ தொம்மனைத்‌
தூக்கத்திலிருந்து எழுப்பி முதலுதவி செய்யச்‌ சொன்னான்‌.

ஜான்‌ விடியும்வரை தூங்காமலேயே நேரத்தைச்‌
செலவிட்டான்‌. விடிந்த உடனே அவன்‌ போலீஸ்‌ ஸ்டேஷனுக்குப்‌
புறப்பட்டான்‌.

இன்ஸ்பெக்டரைப்‌ பார்த்து, ஜான்‌ அந்தச்‌ செய்தியை தெரிவித்‌
தான்‌. உடனே, இன்ஸ்பெக்டர்‌ இரண்டு கான்ஸ்டபிள்களை
அழைத்துக்கொண்டு, ஜானையும்‌ கூப்பிட்டுக்கொண்டு தொண்டி
யன் மலைக்கு நடந்தார்‌.

வர்க்கியின்‌ பிணம்‌ அழுகி நாறத்‌ தொடங்கியிருந்தது.
இன்ஸ்பெக்டர்‌ குடிசையின்‌ உள்ளே எல்லா இடங்களையும்‌ நன்கு
பரிசோதித்தார்‌. வா்க்கியின்‌ துப்பாக்கியும்‌ பைகளும்‌
மற்றவைகளும்‌ கட்டிலின்‌ அடியில்‌ இருந்ததைக்‌ கண்டு பிடித்தார்‌.
வர்க்கியின்‌ தங்கக்‌ கடிகாரம்‌ அவன்‌ கையில்‌ கட்டியிருந்‌தபடியே
இருந்தது. கால்‌ சட்டையின்‌ பையில்‌ பார்சும்‌ இருந்தது. பா்சைத்‌
திறந்து பார்த்தபோது ஒரு சவரனும்‌, நான்கு ஐந்து ரூபாய்‌
நோட்டுகளும்‌, ஏழேகால்‌ அணாவும்‌ கிடைத்தன. பர்ஸின்‌ ஓர்‌
அறையில்‌ ஏதோ ஒரு கிறிஸ்துவ இளம்‌ பெண்ணின்‌ படமும்‌
இருந்தது.

"இது கொலையாக இருக்க வழியில்ல" என்று கூறினார்‌,
இன்ஸ்பெக்டர்‌.

அடுக்களையின்‌ ஒரு மூலையில்‌ ஒரு பூனை இறந்து கிடப்பதாக
ஒரு கான்ஸ்டபிள்‌ வந்து தெரிவித்தான்‌.

இன்ஸ்பெக்டர்‌ அங்கே சென்று பார்த்தார்‌. பூனையின்‌
சடலமும்‌ அழுகி நாறிக்கொண்டிருந்தது. அதன்‌ அருகே இறந்து
கிடந்த ஒரு சட்டியில்‌ கருப்பு நிறத்தில்‌ பூஞ்சாணம்‌
பிடித்துக்கிடக்கின்ற ஏதோ பதார்த்தத்தை இன்ஸ்பெக்டர்‌ ஒரு
குச்சியினால்‌ கிளறிப்‌ பார்த்தார்‌.

"வேவிச்ச மரவள்ளிக்கெழங்குன்னு கோணுது. வர்க்கியையும்‌
பூனையையும்‌ கொன்னது இந்தப்‌ பதார்த்தமாத்தான்‌,
இருக்கணும்‌. அதுல என்னவோ வெஷம்‌ கலந்துருக்குன்னு தெரியுது"
என்று தன்‌ அபிப்ராயத்தைக்‌ கூறினார்‌ இன்ஸ்பெக்டர்‌.

அப்படி நடக்க வழி உண்டென்றும்‌ ஜானும்‌ சம்மதித்தான்‌.

"அப்படின்னா இனிமேலும்‌ நேரம்‌ வளத்த வேணாம்‌.
பொணத்த இன்னிக்கே எடுத்துக்கிடடுப்‌ போயி பொதைக்‌
கறத்துக்கு ஏற்பாடு செய்யலாம்‌" என்று இன்ஸ்பெக்டர்‌ ஜானிடம்‌
கூறினார்‌.

அந்தோணி, ஜானின்‌ பங்களாவில்‌ எழுந்து உட்கார்ந்து
ஜன்னல்‌ வழியாக வெளியே பார்த்தான்‌.

அவன்‌ மூளைக்கு இன்னும்‌ நல்ல தெளிவு கிடைக்கவில்லை.
திக்கெங்கும்‌ புகை நிறைந்துள்ளதுபோல்‌ தோன்றிற்று.

தெளிவில்லாத கனவுகளைப்போல்‌ ஒன்றுக்கொன்று தொடர்
பில்லாத சிந்தனைகள்‌.

பங்களாவின்‌ அடிவாரத்தில்‌ உள்ள ரோடு வழியாகச்‌ சில
மனிதர்கள்‌ நகாந்து கொண்டிருந்தார்கள்‌. முன்னால்‌ கருத்த சவப்‌
பெட்டியும்‌ சென்றது. இடையிடையே சோக சங்கீர்த்தனைகளும்‌
பொங்கி வந்தன.

மரியத்தின்‌ மயான யாத்திரையாக இருக்கும்‌.

அன்று மாலை, வர்க்கியை உள்ளடக்கிய சவப்பெட்டியும்‌ அந்த
வழியாகவே கடந்து செல்வதையும்‌, அந்தோணி அங்கே
இருந்தபடியே பார்த்தான்‌.

மறுநாள்‌ காலையில்‌ அந்தோணி தன்‌ குடிசைக்குச்‌ சென்றான்‌.
அங்கே தனியாக வசிக்க அவனுக்குப்‌ பயம்‌ தோன்றாமலில்லை.
ஆனால்‌, வேறு வழியில்லையல்லவா?

மரியத்தை மாதா கோயிலில்‌ அடக்கம்‌ செய்த இரவிலேயே,
மா.த்தன்‌ தன்‌ குடிசையின்‌ உள்ளே - எங்கும்‌ கிளறிப்பார்த்தான்‌.
மரியம்‌ பொன்னையும்‌ பணத்தையும்‌ எங்கேயாவது புதைத்து
வைத்திருப்பாள்‌ என்று மாத்தன்‌ நம்பியிருந்தான்‌. முட்டுக்கால்‌
ஆழம்‌ வரை பல மூலைகளிலும்‌ தோண்டிப்‌ பார்த்தும்‌ மரியத்தின்‌
புதையலைக்‌ கண்டுபிடிக்க முடியவில்லை. அதனால்‌ அவன்‌
ஏமாற்றத்துடன்‌ படுத்துத்‌ தூங்கினான்‌.

மாத்தன்‌ மறுநாள்‌ காலையில்‌ எழுந்து மெல்லக்‌ கண்விழித்தான்‌.
கஞ்சிக்‌ காய்ச்சி வைத்துவிட்டு அவனை எழுப்ப யாருமில்லை.
மரியம்‌ மாதோ கோயிலின்‌ மண்ணுக்குக்‌ கீழே கிடக்கின்றாள்‌
என்று நினைத்த போது மாத்தனுக்கு அழுகை வந்து விட்டது.

அவன்‌ மேரிக்குட்டியை அழைத்தான்‌. மேரிக்குட்டி ஜானிக்‌
குட்டியை மார்போடு அணைத்துக்கொண்டு, மாத்தன்‌ அருகில்‌
மற்றொரு பாயில்‌ தூங்கிக்கொண்டிருந்தாள்‌.

ஜானிக்குட்டி எழுந்து கூப்பாடு போட ஆரம்பித்தது. மாத்தன்‌
ஜானியைத்‌ தூக்கி மார்போடு அணைத்துக்கொண்டான்‌. மீண்டும்‌
மேரிக்குட்டியை உருட்டிக்‌ எழுப்பினான்‌.

அவள்‌ எழுந்திருக்கவில்லை.

மாத்தனுக்குப்‌ பயம்‌ வந்துவிட்டது. அவன்‌ அவளுடைய உடம்‌
பைத்‌ தொட்டுப்‌ பார்த்தான்‌. உடலில்‌ நன்கு சூடேறி இருந்தது.
அவள்‌ மெல்ல மேல்மூச்சு கீழ்மூச்சு விட்டுக்கொண்டிருந்தாள்‌.

மாத்தன்‌ அவளைப்‌ பலமாகப்‌ பிடித்துக்‌ குலுக்கி உரக்க குரலில்‌
மீண்டும்‌ மீண்டும்‌ கூப்பிட்டான்‌.

பதிலில்லை.

மாத்தன்‌ அழும்‌ குழந்தையை மார்பில்‌ அணைத்துக்கொண்டு
சிறிதுநேரம்‌ விழித்துக்கொண்டிருந்தான்‌. பிறகு மெதுவாக
எழுந்து குழந்தையை இடுப்பில்‌ வைத்துக்கொண்டு வெளியே
நடந்தான்‌.

அந்தோணி குடிசையின்‌ உள்ளே எல்லா இடங்களையும்‌
பெருக்கி வாரிக்கொண்டிருந்தான்‌. அடுக்களையில்‌, வாடிக்கருகிய
ஒரு செண்பகப்பூ கிடப்பது அவன்‌ கண்களில்பட்டது. அவன்‌
குணிந்து அதைக்‌ கையில்‌ எடுத்துப்‌ பரிசோதித்தான்‌.

அப்பிரதேசத்தில்‌ மாதவியின்‌ வீட்டில்‌ மட்டுமே அதுபோன்ற
பொன்னிற செண்பகப்பூ உள்ளது என்று அவன்‌ நினைத்தான்‌.
மாதவி முன்பெல்லாம்‌ அந்தக்‌ குடிசைக்கு வரும்போது,
வழக்கமாகத்‌ தன்‌ தலை முடியில்‌ செண்பகப்பூ சூடியிருந்ததை
அவன்‌ நினைத்துப்பார்த்தான.

அப்போ மாதவி இங்கே வந்திருக்கிறாள். அவள்‌ எதுக்காக
இங்கே வந்தாள்‌?

அந்தோணி தொடர்ந்து சிந்தித்தபோது, பல பயங்கர
சந்தேகங்களும்‌ அவன்‌ இதயத்தைத்‌ வளையமிட்டன. இறுதியில்‌
அவன் ஏறக்குறைய, 'அவ என்னக்‌ கொல்ல பலகாரத்துல வெஷம்‌
கலந்து வெச்சிருக்கணும்‌. துரதிருஷ்டமாக - இல்லைன்னா
என்னோட ஆயுசு கெட்டியால -- சாதுவான வர்க்கியண்ணணுக்கு
அது நேர்ந்து விட்டது. 'ஓ கர்த்தரே, தாங்கள்‌ பெண்‌ வர்க்கத்த
ஏன்‌ படச்சீங்க?' என்று எண்ணினான்‌.

வெளியே பார்த்தபோது, குழந்தையை இடுப்பில்‌ தூக்கிக்‌
கொண்டு மாத்தன்‌ தன்‌ குடிசைக்கு வருவதைப்‌ பார்த்த
அந்தோணி, துடப்பத்தைக்‌ கீழே வைத்துவிட்டு வராண்டாவிற்குச்‌
சென்றான்‌.

"மாத்தண்ணே, என்னா விசேஷம்‌?" எனறு கேட்டான்‌
அந்தோணி.

மாத்‌தன்‌ பெருமூச்சுடன்‌ கண்களை உருட்டி விழித்துக்கொண்டு
சொன்னான்‌: "மேரிக்குட்டிய உலுப்பி உலுப்பி கூப்பிட்டாலும்‌
பேசமாட்டேங்கறா."

"ஐயோ கர்த்தரே! கொழந்தைக்கு என்னாச்சு?"

"தெரியலியே. கூப்பிட்டா பேச மாட்டேங்கறா" மாத்தன்‌ அதே
தொனியிலேயே சொன்னான்‌.

"டாக்டர்கிட்ட காட்டிப்‌ பாத்தியா"

"அவுங்க எங்க இருக்காங்க? எனக்கொண்ணும்‌ தெரியாதே.
அந்தோணி நீ கொஞ்சம்‌ போயி வாயேன்‌. நான்‌ வூட்டுக்கு
போறேன்‌."

அந்தோணி சம்மதித்தான்‌. அவன்‌ சட்டை போட்டுக்கொண்டு
பாம்பாட்டி தாமஸின்‌ வீட்டுக்குப்‌ புறப்பட்டான்‌.

மத்தியமான போதுதான்‌ அந்தோணி, டாக்டரை
அழைத்துக்கொண்டு மாத்தனின்‌ குடிசையை அடைந்தான்‌.

டாக்டா்‌ மேரிக்குட்டியை பரிசோதித்தார்‌. அப்போதும்‌ அவள்‌
உணர்வு இல்லாமல்‌ தான்‌ படுத்துக்கொண்டிருந்தாள்‌.

டாக்டா்‌ நீண்ட நேரம்‌ பரிசோதித்தார்‌. பின்பு, நிராசையுடன்‌
தலையை ஆட்டிக்கொண்டு. "ஸெரிப்ரல்‌ மலேரியான்னு தோணுது.
மூளைய பாதிச்சுட்டுது. அதனால்‌, காப்பாத்தறது ரொம்பக்‌
கஷ்டமான காரியம்தான்‌, டவுனுல உள்ள ஆஸ்பத்திரிக்கு
கொண்டு போனா, ஒரு வேளை காப்பாத்தறதுக்கு வழி இருக்கும்‌"
என்று கூறினார்‌.

நகர ஆஸ்பத்திரி! 35 மைல்‌ தூரம்‌!...

அந்தோணியும்‌ மாத்தனும்‌ ஒருவர்‌ முகத்தை ஓருவர்‌
பார்த்துக்கொண்டு பேசாமல்‌ நின்றார்கள்‌.

டாக்டா்‌ ஓர்‌ இன்ஜெக்ஷன்‌ போட்டுப்‌ பார்த்தார்‌. அதனால்‌,
அணுவளவு கூட எவ்விதப்‌ பலனும்‌ தெரியவில்லை...

மேரிக்குட்டியை யாரும்‌ நகர்‌ ஆஸ்பத்திரிக்கு எடுத்துக்‌ கொண்டு
போகவில்லை. இரண்டாம்‌ நாள்‌ விடியும்‌ போது, அவள்‌
அங்கேயே மீளாத்‌ துயிலில்‌ ஆழ்ந்துவிட்டாள்‌.

மேரிக்குட்டியின்‌ பிணத்துடன்‌ மாதாகோயிலுக்கு அந்தோணி
யும்‌ போயிருந்தான்‌. ஆனிக்குட்டியின்‌ அருகிலேயே மேரிக்‌
குட்டியையும்‌ அடக்கம்‌ செய்தார்கள்‌. அந்தக்‌ காட்சியைப்‌
பார்த்துக்கொண்டு நின்ற போது, அந்தோணியின்‌ கண்கள்‌
நனைந்து விட்டன.

மறுநாள்‌ மாத்தன்‌ ஜானியைத்‌ தூக்கிக்கொண்டு மாதா
கோயிலுக்குச்‌ சென்று ஃபாதர்‌ சள்ளிப்பரம்பனைப்‌ பார்த்து, தன்‌
சங்கடமாக நிலைமையை தெரிவித்தான்‌.

"இந்தக்‌ கொழந்தையோட தாயும்‌ தமக்கையும்‌ செத்துட்டாங்க.
நான்‌ எங்கியாவது போயிடலாம்னு பாக்கறேன்‌" என்று மாத்தன
கூறினான்‌.

குழந்தையை அந்த ஃபாதருக்காகக்‌ காணிக்கை வைத்ததுபோல்‌
அந்த வராண்டாவிலேயே படுக்க வைத்துவிட்டு, மாத்தன்‌ திரும்பி
நடந்து சென்றான்‌.

## 49

மாதம்‌ ஒன்பது கழிந்தது.

செரியான்‌ பேரில்‌ உள்ள வழக்கில்‌ தீர்ப்புச்‌ சொல்லப்பட்டது.

வர்க்கீஸை வேண்டுமென்றே சுட்டுக்கொலை செய்ததற்கும்‌,
கள்ள நோட்டு அச்சடித்தற்கும்‌ இருபத்தி இரண்டு வருடக்‌
கடுங்காவல்‌ தண்டனை வழங்கப்பட்டது.

வழக்கில்‌ மாத்தனும்‌ ஒரு சாட்சியாக இருந்தான்‌.

செரியானுக்குக்‌ கைவிலங்கு போட்டு வெளியே அழைத்து
வந்தார்கள்‌. அந்தோணி கண்ணீர்‌ வடித்தவாறு சித்தப்பனின்‌
முன்னால்‌ சென்று நின்றான்‌.

"நம்ப ஊருக்குப்‌ போயிடு" என்று செரியான்‌ தன்‌ இருள்சூழ்ந்த
இருபத்தி இரண்டு வருடங்களை விழித்துப்‌ பார்த்துக்கொண்டு
அந்தோணியிடம்‌ சொன்னான்‌.

அந்தோணியும்‌ மாத்தனும்‌ பஸ்ஸில்‌ ஏறி அந்த மலைச்சரிவை
அடைந்தார்கள்‌. அவர்கள்‌ அதன பிறகு தொண்டியான்‌ மலைக்கு
நடந்து சென்றார்கள்‌.

"நான்‌ நம்ப ஊருக்குத்‌ திரும்பிப்‌ போவப்‌ போறேன்‌. நீ என்னா
செய்யப்போறே மாத்தன்னே?' என்று அந்தோணி கேட்டான்‌.

"என்னயும்‌ கூட கூட்டிக்கிட்டுப்‌ போயேன்‌" மாத்தன்‌ முகத்தைச்‌
சாய்த்து உதடுகளை மேல்புறம்‌ தூக்கி, இரக்கத்துடன்‌
வேண்டினான்‌.

அந்தோணி சிறிது நேரம்‌ ஆலோசித்தான்‌.

"கொழந்தய ஒங்கூட எடுத்துக்கல?"

"அவனக்‌ கன்னியா ஸ்திரீகள்‌ வளக்கட்டும்‌ - அவனுக்கு அவுங்க
கிட்ட இருந்தாதான்‌ செளகரியமா இருக்கும்‌" என்றான்‌ மாத்தான்‌.

குளியன்‌ மலைக்குப்போகும்‌ சிறுவழியின்‌ அருகில்‌ சென்றதும்‌
அந்தோணி அங்கே நின்றான்‌.

"நான்‌ என்‌ வூட்டுக்குப்‌ போவல. எனக்குப்‌ பயமா இருக்கு.
அன்னிக்கு ஒருநா ராத்திரி மரியத்தின்‌ ஆவி என்னத்‌ தூக்கத்துல
புடிச்சி அமுக்கி ரொம்ப தொந்தரவு படுத்திட்டுது. அதுக்குப்‌
பின்னால நான்‌ அங்கத்தூங்கியதே இல்ல. நானும்‌ ஒன்‌ வூட்டுக்கு
வாறேன்‌, அந்தோணி" என்று மாத்தன்‌ கீழே பார்த்துக்கொண்டே
சொன்னான்‌.

இருவரும்‌ அந்தோணியின்‌ குடிசையை அடைந்தார்கள்‌.

அந்தோணி கஞ்சி காய்ச்சினான்‌. இருவரும்‌ கஞ்சிக்‌ குடித்‌
கார்கள்‌. மாத்தன்‌ பாயை விரித்துத்‌ தூங்கத்‌ தொடங்கினான்‌.
அந்தோணி இருண்ட சிந்தனைகளில்‌ மூழ்கி, எதிர்காலத்தைப்‌
பற்றி ஒரு முடிவும்‌ பிடிப்பும்‌ கிடைக்காமல்‌, வராண்டாவில்‌
தனியாக உட்கார்ந்திருந்தான்‌. அப்போது மூன்று பேர்கள்‌
குடிசைக்கு நேராக வருவதைக்கண்டு, அவன்‌ உற்றுப்‌ பார்த்தான்‌.

அவர்கள்‌ குடிசையின்‌ முற்றத்தை அடைந்தார்கள்‌. இரண்டு
கிறிஸ்துவர்களும்‌ அந்தப்‌ பிரதேசத்திலுள்ள ஒரு பெரிய மனிதரும்‌
இருந்தார்கள்‌. கிறிஸ்துவர்களில்‌ ஒருவனை அந்தோணிக்குப்‌
பார்த்த பழக்கம்‌ உண்டு. மற்ற இருவரும்‌ முற்றிலும்‌ அறிமுகம்‌
இல்லா தவர்கள்‌.

அந்தோணி எழுந்து அவர்களை உபசரித்து உட்காரச்‌
செய்தான்‌.

ஒனக்கு நேர்ந்த துக்கத்தைப்‌ பற்றி எங்களுக்குத்‌ தெரிஞ்சது.
செரியானுக்கு இருபத்திரண்டு வருஷக்‌ கடுங்காவல்‌ தண்டனைக்‌
கெடைச்சதைக்‌ கேட்டு நாங்க ரொம்பத்‌ துக்கப்படறோம்‌.
ஒன்னப்‌ பாத்து எங்க அனுதாபத்த சொல்லத்தான்‌ நாங்க இங்க
வந்திருக்கோம்‌" என்று காதில்‌ சிவந்தக்கல்‌ வைத்த கடுக்கன்‌
அணிந்த அந்தப்‌ பெரிய மனிதர்‌, நட்பும்‌ அனுதாபமும்‌ தளும்புகிற
குரலில்‌ கூறினார்‌.

"ஒங்க அன்புக்கு ரொம்ப நன்றி." என்று அந்தோணி துக்கத்தை
அடக்கிக்கொண்டு சொன்னான்‌: "ஒங்கள யாரையும்‌ எனக்குப்‌
புரியலியே" என்று மேலும்‌ கூறினான்‌.

"என்‌ பேரு குஞ்ஞிக்கிருஷ்ணன்‌ நம்பியார்‌. இவுரு மிஸ்டார்‌
தறமூட்டில்‌ சாக்கோ - நாங்க ரெண்டுபேரும்‌ கூட்டு வெவசாயம்‌
செஞ்சி வரோம்‌. அவரும்‌ ஓங்க ஊர்க்காரர்தான்‌. இப்ப மைசூர்ல
ஒரு ஓட்டல்‌ நடத்தி வறாரு. அவரு பேரு வரீதுகுஞ்ஞு"

வரீ துகுஞ்ஞுவும்‌ குடிபெயர்ந்து வந்தவர்களின்‌ கூட வந்தவன்
தான்‌. ஆனால்‌ இங்குள்ள நிலைமையைப்‌ பார்த்ததும்‌, இங்கிருந்து
மைசூருக்கு ஓடிப்போய்விட்டான்‌.

"நீ மைசூருக்குப்‌ போயி எவ்வளவு நாளாவுது வரீது?" என்று
சாக்கோ கேட்டான்‌.

"ரெண்டு வருஷம்‌ முடிஞ்சிட்டுது" என்று கூறிய வரீதுக்குஞ்ஞு,
"எனக்கு வழிச்செலவு கொடுத்து இங்கக்‌ கூட்டியாந்தது
பொட்டக்காயம்‌ வாக்கீஸண்ணன்‌ தான்‌ அவரும்‌ அவுரு குடும்பமும்‌
மலைச்சொரம்‌ கண்டு செத்துட்டாங்கன்னு கேள்விப்பட்டேன்‌.
நாங்க இங்க வந்த உடனே இங்குள்ள மலைசொரம்‌ எனக்குத்தான்‌
மொதல்ல வந்தது. திருவிதாங்கூரு போலீஸ்காரங்க அடி இதவிட
பரவாயில்லன்னு எனக்குப்‌ புரிஞ்சுது. ஆனா, ஊருக்குத்‌
திரும்பிப்போகவும்‌ தோணல. நான்‌ மைசூருக்கு போயிட்டேன்‌.
அங்க ஒரு தொரைக்கு வேலைக்காரனாச்‌ சேந்தேன்‌. தொரைக்கு
என்னை ரொம்பப்‌ புடிச்சிட்டுது. தொரை, தன்‌ சொத்தை
யெல்லாம்‌ வித்துட்டு யுத்தத்துக்கு போவ முடிவு செஞ்ச போது.
எனக்கு வெகுமானமா 500 ரூபா கொடுத்தாரு. நான்‌ மைசூரிலேயே
ஒரு சின்ன ஓட்டலத்‌ தொறந்தேன்‌. இப்ப ஓட்டல்ல
தெனந்தோறும்‌ பத்து ரூவாக்குக்‌ கொறையாம லாபம்‌
கெடைக்குது. பழைய சிநேகிதங்களைப்‌ பார்க்க இங்க வந்தேன்‌.
அன்னிக்கு எங்க கூட்டத்திலே வந்த ஒருத்தர்கூட இப்பக்‌ காண
முடியல. சாக்கோச்சன்‌ டீக்கடை தொடங்கி, மறுபடி ஒரு அடிதடி
வழக்குல ஆப்புட்டு அஞ்சு வருஷம்‌ ஜெயில்‌ தண்டனை
அனுபவிக்கறார்ன்னு கேள்விப்பட்டேன்‌. அப்பதான்‌ எதேச்சையா
சாக்கோ சாரைப்‌ பாத்தேன்‌" என்று தன்‌ வரலாற்றைக்‌ கூறினான்‌.

வரீது குஞ்ஞு குஞ்ஞிக்கிருஷ்ணன்‌ நம்பியாரின்‌ எதிரே திரும்பி
நின்று, சாக்கோ சாரை எனக்கு ஊர்ல இருக்கும்போதே தெரியும்‌.
சாக்கோ சாரு ரெண்டாவதுல எனக்கு வாத்தியாரா இருந்தாரு
என்று தொடர்ந்து கூறினான்‌.

உறக்கத்தின்‌ மும்முரத்தில்‌ இருத்த மாத்தனைக்‌ கூர்ந்து
பார்த்துவிட்டு "அது யாரு" என்று வரீது குஞ்ஞு கேட்டான்‌.

"மாத்தண்ணன்‌. அவுரு பொண்டாட்டியும்‌ கொழந்தைங்களும்‌
செத்துப்‌ போய்ட்டாங்க. இவனும்‌ கதியில்லாமப்‌ போயிட்டான்‌ ",
என்று அந்தோணி கூறினான்‌.

"ஓஹோ-நம்ம மாத்தண்ணனா? எங்கக்‌ கூட்டத்துல
வந்தவருதான்‌" தன்‌ கூட்டாளிகளில்‌ ஒருவனைக்‌ கண்டுபிடித்து
விட்ட மகிழ்ச்சியுடன்‌ வரீது குஞ்ஞு மாத்தனையே கூர்ந்து
பார்த்தான்‌.

"அவரும்‌ ஒன்கூடத்தான்‌ இருக்காரா அந்தோணி"

"இல்ல மாத்தண்ணுனுக்குச்‌ சொந்த நெலமும்‌ குடிசையும்‌
இருக்கு மனைவியும்‌ மக்களும்‌ செத்துட்டாங்க. சின்னக்‌
கொழந்தய அநாத விடுதியில வுட்டாச்‌சி. இப்ப என்‌ கூட ஊருக்கு
வரத்‌ தீர்மானிச்சி இங்க வந்திருக்காரு."

அப்ப நீ ஊருக்குத்‌ திருப்பிப்‌ போவத் தீர்மானிச்சிட்டியா
அந்தோணி?" என்று குஞ்ஞிக்கிருஷ்ணன்‌ நம்பியார்‌ கேட்டார்‌.

"அப்புறம்‌ என்ன செய்யறது?"

"இந்த நெலங்கள என்ன செய்யப்போறீங்க?" என்று சாக்கோ
கேட்டான்‌.

"அதையெல்லாம்‌ ஜான்‌ சார்‌ ஏத்துக்கிட்டாரு. சித்தப்பா, ஜான்‌
சாருக்கு ஆயிரம்‌ ரூவா கொடுக்கணுமாம்‌. அதில்லாம சித்தப்‌
பாவின்‌ வழக்குக்கும்‌ ஜான்‌ சார்‌ கொஞ்ச பணம்‌ செலவு செஞ்‌
சாருனனும்‌ சொன்னாரு. என்‌ பயணச்‌ செலவுக்கும்‌ மத்ததுக்குமா
இருபத்தி அஞ்சி ரூவா எங்கிட்ட கொடுத்திருக்காரு."

மாத்தண்ணன்‌ நெலங்க எண்ணாச்சி -- குஞ்ஞிக்கிருஷ்ணன்‌
நம்பியார்‌ கேட்டார்‌.

"இன்னும்‌ ஒண்ணும்‌ செய்யல. என்ன செய்யணும்னு எங்களுக்குத்‌
தெரியல"

"அத எங்களக்குக்‌ கொடுக்க முடியுமா? என்ன மதிப்போ அந்த
வெலய நாங்க தர்றோம்‌. இது ஒங்களுக்கு உதவி செய்யணும்‌
கிரத்துக்காகத்‌ தான்‌ சொல்றோம்‌."

நான்‌ மாத்கண்ணன்‌ கேட்ட கேக்கறேன்‌" என்று கூறிக்‌
கொண்டே அந்தோணி மாத்தன்‌ அருகில்‌ சென்று அவனை
உருட்டி எழுப்பினான்‌.

மாத்தனை எழுப்புவது என்பது மிகவும்‌ கஷ்டமான வேலை
தான்‌. ஒரு வழியாக அவனை எழுப்பிவிட்டார்கள்‌ என்றே
சொல்லாம்‌.

மாத்தன்‌ எல்லோருடைய முகத்தையும்‌ விழித்துப்‌ பார்த்தான்‌.

"ஓங்க நெலங்கள விக்க சம்மதமான்னு இவுங்க கேக்கறாங்க
மாத்‌தண்ணே" என்று அந்தோணி உரத்த குரலில்‌ சொன்னான்‌.

மாத்தன்‌ அப்படியே முழித்துக்கொண்டு உட்கார்ந்திருந்தான்‌.
தனக்கு, விற்பதற்காக நிலங்கள்‌ உண்டென்ற செய்தி அவனுக்குத்‌
தெரியுமோ என்னமோ! அவைகளெல்லாம்‌ இப்போதும்‌ மரியத்‌
தினுடையதுதான்‌ என்பது அவனுடைய எண்ணமும்‌ நம்பிக்கையு
மாகும்‌.

என்ன சொல்றீங்க?" அந்‌தோணி மீண்டும்‌ கேட்டான்‌.

"எனக்கு என்னா செய்யறதுன்னு தெரியலியே" மாத்தன்‌
உறுதியுடன்‌ சொன்னான்‌.

"விக்கறதுதான்‌ நல்லது" என்று அந்தோணி உபதேசித்தான்‌.

"அந்தோணி ஒன்‌ இஷ்டம்போல செய்யி," என்று மாத்தன்‌
கரடியைப்‌ போல கோட்டுவாய்‌ விட்டுக்கொண்டு சொன்னான்‌.

"சரி, என்ன வெலக்கி பாக்கறீங்க?" என்று அந்தோணி
நம்பியாரிடம்‌ கேட்டான்‌.

நாங்க குளியன்‌ மலைக்குப்‌ போயிப்‌ பார்த்துட்டுதான்‌
வா்றோம்‌. 300 ரூபா தாறோம்‌.. நெலங்கள எங்களுக்கு
எழுதிக்கொடுங்க."

"எங்களுக்கு நல்லது கெட்டது சொல்ல யாருமில்ல," என்று
உதவியற்ற தொனியில்‌ கூறிய அந்தோணி, "நீங்க என்ன
சொல்றீங்களோ அத நாங்க ஒத்துக்கறோம்‌" என்று கூறி
முடித்தான்‌.

சாக்கோவும்‌ நம்பியாரும்‌ அன்னியோன்னியம்‌ எதையோ
தங்களுக்குள்‌ பேசிக்கொண்டார்கள்‌.

"சரி" குஞ்ஞிக்கிருஷ்ணன்‌ நம்பியார்‌ உரத்தக்‌ குரலில்‌
சொன்னார்‌.

"நாளைக்கே அதயெல்லாம்‌ எழுதி ரெஜிஸ்டர் செஞ்சுக்கலாம்‌.
நாங்க நானூறு ரூவா தர தீர்மானிச்சிருக்கோம்‌. இது
வியாபாரமல்ல. ஒரு ஒதவிதான்‌."

"அது எனக்குப்‌ புரியுது. நான்‌ ஒலகம்‌ தெரியாத ஒரு அப்பாவிப்‌
பையன்‌. இவுரு ஒரு கோமாளி. எங்க பாதுகாப்பாளரைப்போல
நீங்க ரெண்டுபேரும்‌ எல்லாத்தியும்‌ செஞ்சி கொடுத்தா போதும்‌,"
என்று அந்தோணி நன்றியுடன்‌ வணங்கிக்கொண்டே
சொன்னான்‌.

"நீ ஊருக்குப்‌ போவணும்னு கட்டாயமா அந்தோணி? எங்க
வெவசாயத்துல நீயும்‌ இங்கியே இருந்துடேன்‌." என்று நம்பியார்‌
கேட்டார்‌.

"இல்ல" அந்தோணி தலையை ஆட்டியவாறு, "நான்‌ இந்த ஊர
வெறுக்கேறன்‌. இங்க நான்‌ அன்பு செலுத்தறத்துக்கு எந்தப்‌
பொருளும்‌ இல்ல. ஒரு கெட்டப்‌ பேரு எடுத்தவரின்‌ பாரம்பரியத்த
சொல்லிக்கிட்டு இங்க தங்க நான்‌ இஷ்டப்படல. ஓங்க அன்புக்கும்‌
எரக்கத்துக்கும்‌ ரொம்ப நன்றி. கர்த்தர்‌ ஒங்கள அனுக்கிரகிக்‌
கட்டும்‌ எனறு கூறினான்‌."

அவர்கள்‌ மூவரும்‌ மறுநாள்‌ வருவதாகக்‌ கூறி விடைபெற்றுச்‌
சென்றார்கள்‌.

அந்தோணி அந்த வராண்டாவிலேயே உட்கார்ந்திருந்தான்‌.

மாலை ,மங்கியது. இருள்‌ படர்ந்தது. நிலவு உதித்தது.

சந்திரக்கிரணங்களில்‌ மூழ்கி நிற்கும்‌ அமைதியான வனக்காட்சி
களில்‌ லயிக்காமல்‌ அந்தோணியின்‌ இதயம்‌ இருண்டு மூடிக்‌
கடந்தது.

## 50

மூன்றாம்‌ நாள்‌. நேரம்‌ வெளுத்தது.

அந்தோணி தன்‌ சாமான்களையெல்லாம்‌ கட்டி வைத்து -
குஞ்ஞிக்கிருஷணன்‌ நம்பியார்‌ அனுப்பித்தருவதாக ஏற்றுக்‌
கொண்ட மாட்டு வண்டியை எதிர்பார்த்து உட்கார்ந்திருந்தான்‌.
மாத்தன்‌ சாமான்களைக்‌ கட்டி வைக்க குளியன்‌ மலைக்குப்‌
போயிருந்தான்‌.

வண்டி தொண்டியன்‌ மலையில்‌ கீழேயுள்ள சந்து வழியில்‌ வந்து
நின்றது. அந்தோணியும்‌, வண்டிக்காரனும்‌ சேர்ந்து குடிசையி
லிருந்த சாமான்களையெல்லாம்‌ கொண்டு வரத்‌ தொடங்‌
கினார்கள்‌.

எல்லாம்‌ முடிந்துவிட்டது. அந்தோணி வண்டியில்‌ ஏறி
உட்கார்ந்து கொண்டான்‌.

அவன்‌ தொண்டியன்‌ மலையிடம்‌ இறுதியாக விடைபெற்றுக்‌
கொண்டான்‌. அந்த மாட்டு வண்டி மலைச்சரிவுகளின்‌ அடிவாரத்‌
திலுள்ள பாறைகள்‌ நிறைந்த கரடுமுரடான பாதையில்‌ ஆடி
அசைந்துகாண்டு நகரத்‌ தொடங்கியது. அந்தோணியின்‌
நிலங்கள்‌ கண்பார்வையிலிருந்து மங்கி கடைசியில்‌ ஒரு புல்‌
பாயைப்‌ போல்‌ தூரத்தில்‌ தோன்றியது. ஒரு அடிமையைப்போல்‌
அங்கே அவன்‌ காலி செய்துவிட்டு வந்த குடிசையும்‌ தெரிந்த து.

அவன்‌ அந்த மலை நிலங்கள்‌ எதிரே திரும்பி உட்கார்ந்து,
கற்பனையில்‌ மூழ்கினான்‌.

தன்னுடைய செடிகள்‌ வாடி வதங்கி மண்ணாகிப்போகும்‌.
அந்தக்‌ குடிசையும்‌ நிலத்தில்‌ இடிந்து விழுந்து மறைந்துபோகும்‌.
அவைகளையெல்லாம்‌ நினைத்தபோது அவனுக்குச்‌ சங்கடம்‌
தோன்றவில்லை. எல்லாம்‌ நாசமாவட்டும்‌. இந்த எடத்தைப்‌
பத்திய நினைவுகள்கூட மனசிலேயிருந்து நாசமாவட்டும்‌' என்று
அவன்‌ மனதிற்குள்‌ கூறிக்கொண்டான்‌. என்றாலும்‌, அந்த இடங்‌
களைத்தான்‌ நிரந்தரமாக விட்டு விட்டுப்‌ போகிறோம்‌ என்றும்‌,
தன்‌ வாழ்க்கைத்‌ தேர்வுகளுக்கு ஒரு சிறு பாடசாலையாக இருந்து
வந்த அந்த வன பாகங்களைத்‌ தான்‌ இனி ஒரு போதும்‌
காணமுடியது என்றும்‌ நினைத்தபோது. அவனுடைய இதய
நாளத்தில்‌ ஒரு வலி எழுந்தது. சமீபத்தில்‌ நடந்து நிகழ்ச்சிகளின்‌
நினைவுகளை அழித்துவிட்டு, அவன்‌ அடிக்கடி பெருமூச்சுக்கள்‌
விட்டுக்கொண்டிருந்தான்‌. மூன்று வருடங்களுக்குள்‌ ஒன்றையும்‌
தேடுவதற்கு முடியவில்லை. பாதிரியாவதற்கான சூழ்நிலையும்‌
தோல்வியடைந்துவிட்டது. அதற்குத்‌ தடை கொண்டு வந்த அந்த
இரவைப்‌ பற்றிச்‌ சிந்திக்க அவன பயந்தாலும்‌, அந்த உடலுறவுக்‌
காட்சியின்‌ நிழல்கள்‌ ஆக்டோபஸ்ஸில்‌ கைகளைப்போல்‌
அவனுடைய சிந்தனைகளை நெருக்கின. அந்த நிழல்‌ கூட்டத்தி
லிருந்து தப்பித்துக்‌ கொள்வதற்காக அவன்‌ சுற்றிலுமுள்ள மலைச்‌
சரிவுகளில்‌ கண்களைப்‌ படரவிட்டான்‌.

காலிக்‌ குடிசைகளும்‌, கருகிய பயிர்‌ நிலங்களும்‌ சிதறிக்கிடக்கும்‌
குன்றின்‌ பாகங்களில்‌ அங்கங்கே காணப்பட்டன. நான்‌ உதறி
விட்டுச்செல்லும்‌ தொண்டியன்‌ மலையைப்‌ போல்‌ அநாதையாகக்‌
கிடக்கும்‌ நிலங்கள்‌ அவை. அங்கே வியர்வை சிந்தி வேலை செய்து
கொண்டிருந்தவா்களெல்லாம்‌, எங்கே போனார்கள்‌? இறந்து
போய்‌ மண்ணுக்குக்‌ கீழே கிடக்கலாம்‌. அல்லது திரும்பவும்‌ தங்கள்‌
ஊருக்கே சென்றிருக்கலாம்‌. அங்கிருந்த சிறு சிறு குடியிருப்புகள்‌,
விவசாய இடங்கள்‌, விளைச்சல்கள்‌, வேலிகள்‌ ஆகிய எல்லாவற்‌
றையும்‌ குரூரமான, கண்ணுக்குப்‌ புலப்படாத ஒரு கரம்‌ கசக்கிக்‌
கலைந்து விட்டிருந்தது. இவை இயற்கையின்‌ சீட்டாட்டம்‌. மலை
சுரம்‌ என்று துருப்புச்‌ சட்டைக்‌ கையில்‌ மறைத்து வைத்துக்‌
கொண்டு வெற்றி முழக்கம்‌ முழங்குகிறது அந்த இயற்கை. காட்டில்‌
அடர்த்தி என்னும்‌ முகமூடி அணிந்து, மண்‌ அட்டைகள்‌, கருஞ்‌
சேரட்டைகள்‌ ஆகியவைகளின்‌ கால்‌ சலங்கைகளைக்‌ குலுக்கிக்‌
கொண்டு நடனம்‌ ஆடுகின்ற ஏகாந்த சுதந்திரவாதியான அந்தப்‌
பழைய வனப்பிரதேசத்தின்‌ கட்டளைக்கே அந்த மலைநிலங்கள்‌
மீண்டும்‌ மெல்ல மெல்ல வெயில்‌ பதுங்கிச்‌ சேர்ந்து
கொண்டிருந்தன...

அதோ மரங்கள்‌ வெட்டும்‌ சப்தம்‌ கேட்கின்றது. புதியதாக வந்த
கூட்டத்தார்கள்‌ அடுத்த குன்றில்‌ மேடையில்‌ கட்டைகளைக்‌
கொத்திப்‌ பறிக்கிறார்கள்‌. நாய்களின்‌ கொடுமைகளும்‌,
மிருகங்களின்‌ அட்டூழியங்களும்‌ உண்டாக்கிய கொடூரமான
நினைவுச்‌ சின்னங்களுக்கு அருகிலேயே அவர்கள்‌ மற்ற
மலைகளை நிர்வாணமாக்கி மயங்குகிறார்கள்‌. மரணத்தின்‌ மணம்‌
பரவும்‌ அந்த மண்ணிலேயே புது மனிதர்கள்‌, தங்கள்‌
உற்பத்திக்காகப்‌ படுக்கையைத்‌ தயார்‌ செய்கிறார்கள்‌. இவை
இயற்கையின்‌ குரூரமான விநோதங்களாகும்‌.

மாட்டு வண்டி குளியன்‌ மலையைச்‌ சுற்றிக்கொண்டு, கீழேயுள்ள
பொதுப்பாதையை அடைந்தது.

மாத்தன்‌ தன குடிசையையும்‌, சுற்றுப்‌ புறத்தையும்‌ எல்லாம்‌
மீண்டும்‌ கொத்தித்‌ தோண்டிப்‌ பார்த்துவிட்டான்‌. ஆனால்‌,
மரியத்தின்‌ புதையல்‌ ஓர்‌ இடத்தில்‌ கூடக்‌ கிடைக்கவில்லை.
கடைசியில்‌ அவன்‌ ஏமாற்றத்துடன்‌ மரியத்தையும்‌, தன்னை
வஞ்சித்த தெய்வத்தையும்‌ சபித்துக்கொண்டு, மண்‌ வெட்டியையும்‌
குந்தாலியையும்‌ காட்டில்‌ தூக்கி எறிந்து விட்டு, பெட்டியையும்‌
சாமான்களையும்‌ கட்டித்‌ தயார்‌ செய்து அந்தோணியின்‌
வருகையை எதிர்நோக்கிக்‌ காத்திருந்தான்‌.

பத்து மணிக்கு, அந்தோணி வண்டியுடன்‌ வந்து சேர்ந்தான்‌.

அந்தோணியும்‌ வண்டிக்காரனும்‌ மாத்தனும்‌ சேர்ந்து
சாமான்களை எல்லாம்‌ வண்டியில்‌ ஏற்றினார்கள்‌. மாத்தன்‌
வண்டியில்‌ ஏறி வைக்கோல்‌ கட்டின்‌ மேல்‌ சாய்ந்து படுத்துக்‌
கொண்டான்‌. வண்டி நகர்ந்ததும்‌ அந்தோணியும்‌ தாவி ஏறினான்‌.

காடுகள்‌ முடியத்‌ தொடங்கின. மாட்டு வண்டி பெரிய
சமவெளிப்பாதைதக்குள்‌ திரும்பியது.

பின்னுக்குச்‌ சென்ற மலைப்‌ பிரதேசங்களை அந்தோணி
கடைசியாக ஒருமுறை பார்த்தான்‌.

நிலாவைப்‌ போல்‌ வெளுத்த வெய்யில்‌ மலைகளும்‌, குன்றுகளும்‌,
பள்ளத்தாக்குகளும்‌ அங்கங்கே தெளிந்தும்‌ மங்கியும்‌ கிடக்கின்றன.
தங்கள்‌ கவர்ச்சியால்‌ மயக்கும்‌ சுற்றுச்‌ சூழல்கள்‌ தூரத்தில்‌,
கிழக்குத்‌ திசையில்‌ தெளிவான ஆகாயத்தின்‌ நிலைக்கண்ணாடியில்‌
பிரதிபலிக்கும்‌ இயற்கையுனுடைய நிலக்கூரையைப்‌ போல்‌ பெரிய
மலைத்‌ தொடர்கள்‌ தெளிந்து தெரிந்தன. அசாதாரணமான அந்தக
மலைப்பிரதேசத்தில்‌ ஒழுங்கில்‌ கண்கள்‌ மயங்கி விடுகின்றன.
கனவின்‌ வர்ணக்‌ கலவைகள்‌ பதிந்த ஒவியங்கள்‌.

அந்தோணி திடீரென்று அந்த மயக்கத்திலிருந்து விழித்துக்‌
கொண்டான்‌. மாத்தன்‌ வைக்கோல்‌ கட்டில்‌ சாய்ந்து சுகமாகக்‌
குறட்டை விட்டுத்‌ தூங்கிக்கொண்டிருந்தான்‌. நிலங்களை
விற்றதில்‌ கிடைத்த 400 ரூபாயை மடியில்‌ முடிந்து
வைத்திருந்தான்‌.

அந்தோணி, முகத்தைச்‌ சுளித்துக்‌ கண்களைச்‌ சிமிட்டிக்‌
காரணமற்ற வெறுப்புடன்‌ கூறினான்‌:

"கஞ்சாவின்‌ வஞ்சனையில்‌ முளைத்து வரும்‌ காட்சிகள்‌! இந்த
அழகுகள்‌ அத்தனையும்‌ அழிக்கும்‌ குணம்‌ உள்ளவைகளாகும்‌.
தனிப்பட்ட அழகாகத்‌ தோன்றும்‌ இந்த விசாலமான காடுகளின்‌
விஷக்காற்றச்‌ சுவாசித்து அங்குல அங்குலமாக இறந்து மனித
சகோதரர்களே, நீங்களும்‌ இந்த இயற்கையின்‌ ஓர்‌ அங்கமாகி
விட்டீர்கள்‌. அன்பால்‌ அணைப்பவர்களை விஷமேற்றிக்‌
கொல்லும்‌ இந்த விஷக்கன்னி, இனிமேலும்‌ ஆயிரக்கணக்கான
மனிதர்களை வசீகரிப்பாள்‌; அவர்களுடைய ஜீவ இரத்தத்தை
வறள வைப்பாள்‌. கடைசியில்‌ அவர்களை அப்படியே தனக்குள்‌
உறிஞ்சிக்‌ கொள்வாள்‌"

அந்தோணி இறுதியாக மாதவியை நினைத்துப்‌ பார்த்தான்‌:

"ஆமாம்‌.....காமப்‌ பிசாசே, இந்த மலைப்‌ பிரதேசத்தின்‌ உடன்‌
பிறப்பான நீயும்‌ மற்றொரு விஷக்கன்னிதான்‌."

அந்த விஷக்கன்னிகளிடமிருந்து தன்னைக்‌ காப்பாற்றியது,
கர்ததரான யேசுதான்‌ என்ற உணர்வுடன்‌, அவன்‌ முழு
பக்தியுடன்‌, பைபிளை விரித்துப்‌ படிக்கக்‌ தொடங்கினான்‌.

**முற்றும்**

---
