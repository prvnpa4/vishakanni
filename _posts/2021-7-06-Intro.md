---
layout: post
comments: true
title: முன்னுரை
---

'இந்துலேகா' 'சாரதா' என்னும்‌ சமூக நாவல்களின்‌
படைப்பாளியான ஓ.சந்துமேனனும்‌, 'மார்த்தாண்ட வர்மா', 
'தர்மராஜா', 'ராமராஜ பஹதூர்' என்னும்‌ சரித்திரம்‌ நாவல்களின்‌ 
படைப்பாளியான சி. வி. ராமன்‌ பிள்ளையும்தான்‌ மலையாள நாவல்‌ 
இலக்கியத்தின்‌ ஆரம்பகாலச்‌ சிற்பிகளாவா்‌. 1889-ல்‌ இந்துலேகாவின்‌ முதல்‌ 
பதிப்பு வெளிவந்தது. அதைத்‌ தொடர்ந்த சில பத்தாண்டுகளில்‌ சந்துமேனனையும்‌, 
சி. வி. யையும்‌ பின்பற்றியோ, போலியாகவோ எழுதிய சில எழுத்தாளர்கள்‌ 
தான்‌ நாவல்‌ அரங்கில்‌ உலவினார்கள்‌ என்றாலும்‌ வித்தியாசமான, 
புதுமையான ஓர்‌ உருவம்‌ நாவலுக்கு உண்டென்று மலையாளிகளுக்குப்‌ 
புரிய வைத்தது, அதற்கடுத்த தலைமுறையைச்‌ சேர்ந்து சில நாவலாசிரியர்கள்‌ தான்‌.

இந்த இரண்டாம்‌ தலைமுறையின்‌ முன்னணியில்‌ நிற்பவர்கள்‌ பி. கேசவ்தேவ்‌,
 தகழி சிவசங்கரப்‌ பிள்ளை, வைக்கம்‌ முகம்மது பஷீர்‌, 
 எஸ்‌. கே. பொற்றேக்காட்‌, உரூபு (பி. ஸி. குட்டிக்‌ கிருஷ்ணன்‌) 
 ஆகியோர்‌ சொந்தமான தனித்துவரும்‌, பிரத்தியேக மான வாழ்க்கை நோக்கும்‌, 
 இலக்கிய நடையும்‌ உள்ளவர்களாகத்‌ தமது படைப்புகளின்‌ 
 மூலம்‌ அறிமுகமானவர்கள்‌, இவர்கள்‌.

முதல்‌ உலகப்போரும்‌ அக்டோபர்‌ புரட்சியும்‌ உலகை ஆட்டிக்‌
கொண்டிருந்த இந்த நூற்றாண்டின்‌ இருபதுகள்‌, பழைய
நம்பிக்கைகளின்‌ வீழ்ச்சிக்கும்‌ புதிய எதிர்பார்ப்புகளின்‌
வளர்ச்சிக்கும்‌ சாட்சியமாக விளங்கிய காலகட்டம்‌. அப்போது,
திலகரும்‌, காந்திஜியும்‌ மற்ற தேசியத்‌ தலைவர்களும்‌ சேர்ந்து
பற்ற வைத்ததால்‌, பிரகாசித்த சுதந்திர உணர்வும்‌, மார்க்ஸின்‌
தத்துவங்களும்‌ கேரளத்திலுள்ள அறிவுஜீவிகளின்‌ சிந்தனை
யுலகில்‌ மாற்றங்களை உண்டாக்கின. புதியதொரு நுண்ணறிவின்‌
சிவந்த மொட்டுகள்‌ அவர்களுடைய கதைகளிடையே தோன்றி
அவற்றுக்கு மெருகூட்டின. சுதந்திர தாகம்‌, வியக்கத்தக்க
புதுமையான ஓர்‌ உலகத்தைப்‌ பற்றிய கனவு, ஏழைகளின்‌
வாழ்க்கைப்‌ போராட்டம்‌ பற்றிய பிரக்ஞை, சமூக அநீதிகளுக்‌
கெதிரான சீற்றம்‌ ஆகியவை இவர்களுடைய கதைகளில்‌
காணப்படும்‌ பொதுவான அம்சங்கள்‌. இந்தப்‌ பொதுத்தன்மை
களிடையே சில முக்கிய வேறுபாடுகளும்‌ இவர்களுடைய
கதைகளில்‌ உண்டு.

இந்தக்‌ குழுவைச்‌ சேர்ந்த எஸ்‌. கே. பொற்றேக்காட்‌
கதாசிரியரும்‌ நாவலாசிரியரும்‌ மட்டுமல்லாமல்‌, கவிஞரும்‌ பயணக்‌
கட்டுரையாளருமாவார்‌. எதை எழுதினாலும்‌ திறம்பட எழுதும்‌
இவர்‌ ஆஸ்திரேலியா தவிர மற்ற எல்லா நாடுகளுக்கும்‌ பயணம்‌
செய்துள்ள ஓர்‌ உண்மையான ஆராய்ச்சியாளர்‌. மனித வாழ்வின்‌
பலவகை விசித்திரங்களிடையே, தேச, மொழி, மதப்‌ பிரிவுகளுக்கு
இடையே தன்னலமற்ற சாதாரண மனிதனை இவர்‌ இந்த
ஆராய்ச்சிகளுக்கிடையில்‌ கண்டுபிடித்துள்ளார்‌. இதனைப்‌
பயணக்‌ கட்டுரைகளின்‌ வாயிலாகக்‌ காட்டியுமுள்ளார்‌. மலையாள
மொழியின்‌ பயண இலக்கியத்தை வளப்படுத்தியுள்ளவர்களில்‌
இவர்‌ மிக முக்கியமானவர்‌.

இடையறாத பயணங்களினால்‌ உலகின்‌ பலவகைப்பட்ட
மக்களுடனும்‌, பலவகைப்பட்ட கலாசாரங்களுடனும்‌ அவரால்‌
தொடர்பு கொள்ள முடிந்ததென்றால்‌ ஒரு படைப்பாளியென்ற
முறையில்‌ அவருடைய வேர்கள்‌ தம்‌ சொந்த மண்ணிலேயே
நிலைத்துள்ளன. திரு. பொற்றேக்காட்டின்‌ மிகப்பெரிய நாவலான
'ஒரு தேசத்தின்‌ கதை' இதன்‌ நிருபணமாக விளங்குகிறது. 'நாடன்‌
பிரேமம்‌, 'பிரேம சிட்சை', 'கரும்பு' என்னும்‌ சிறு நாவல்கள்‌
கற்பனைப்‌ பாடல்களைப்‌ போல்‌ அழகும்‌ கவர்ச்சியும்‌ கொண்
டவை. 'மூடுபடம்‌ பெரிய கேன்வாசில்‌ எழுதப்பட்ட நாவல்‌, கேரள
மண்ணிலிருந்து பம்பாய்க்குச்‌ சென்ற, ஏழ்மையும்‌ எளிமையுமான
சில மனிதர்கள்‌, வகுப்புக்‌ கலவரம்‌ தூண்டிய பெரும்‌ துன்பத்தில்‌
மூழ்கிப்‌ போகும்‌ ஆழ்ந்த துக்கக்‌ கதை இதிலுள்ளது. முன்னமேயே
சுட்டிக்‌ காட்டிய ஒரு தேசத்தின்‌ கதை வேர்களுக்கான
தேடலாகும்‌. தம்முடைய வாழ்வின்‌ பெரும்பகுதியை அவா்‌
எந்தெந்த நகரங்களில்‌ கழித்தாரோ, அந்‌ நகரங்களின்‌ உண்மை
முகங்களையும்‌, பொய்‌ முகங்களையும்‌ ' 'ஒரு தெருவின்‌ கதை'
என்னும்‌ மற்றொரு நீண்ட நாவலில்‌ இவர்‌ சித்திரித்துள்ளார்‌.
கிராமீய வாழ்க்கையின்‌ நேர்மையும்‌ கபடமற்ற தன்மையும்‌,
நகரத்தின்‌ இயந்திரத்‌ தன்மையும்‌ கபடமும்‌, அயல்நாட்டுப்‌ பெரும்‌
நகரங்களுடைய வாழ்க்கை முரண்பாடுகளும்‌, ஆரவாரங்களும்‌
கலந்திருக்கும்‌ திரு. பொற்றேக்காட்டின்‌ நாவல்களுக்கிடையே
'விஷக்கன்னி' இயல்பிலும்‌ சற்றே வித்தியாசமானது.

சுதந்திரம்‌ அடைவதற்கு முன்பு கேரளம்‌ மூன்று ஆட்சிப்‌
பகுதிகளைக்‌ கொண்டது. திருவிதாங்கூர்‌, கொச்சி என்னும்‌ இரு
நாடுகளும்‌, சென்னை மாகாணத்தின்‌ பிரிவாக மலபார்‌ மாவட்‌
டமும்‌ இருந்தது. சுதந்திரத்துக்கு முந்தைய ஆண்டுகளில்‌
திருவிதாங்கூர்‌ பகுதியைச்‌ சேர்ந்த, பாவப்பட்ட சில கிறிஸ்துவ
விவசாயிகள்‌ தங்களிடமிருந்த சொற்ப உடமைகளை விற்று,
மூட்டைக்கட்டிக்‌ கொண்டு வடக்கு, பிரதேசமான மலபாரிலுள்ள
வயநாடன்‌ மலைப்‌ பிரதேசத்துக்குக்‌ குடியேறத்‌ தொடங்கி
னார்கள்‌. அங்கே, மனிதக்‌ கால்சுவடுகள்‌ பதியாத செழிப்பான
பள்ளத்தாக்குகள்‌ அவர்களுடைய யாக பூமியாயிற்று. கன்னித்‌
தன்மை மாறாத மண்ணை உழுது, அதை மேலும்‌ கீழும்‌ மடித்து
விட்டால்‌, புதிய செழிப்பையும்‌ செல்வத்தையும்‌ பெற்று விடலா
மென்ற எதிர்பார்ப்பு, அவர்களை அந்த அவசர முடிவுக்குத்‌
தூண்டிற்று. பருவக்‌ காலங்கள்‌ அறிந்து, தேசம்‌ விட்டு தேசம்‌
செல்லும்‌ பறவைகளைப்போல்‌, கூட்டங்கூட்டமாக இந்தப்‌
பாவப்பட்ட விவசாயக்‌ குடும்பங்கள்‌ ஒழுங்கான வரிசையில்‌,
ஒருவர்பின்‌ ஒருவராக நடந்து சென்று சேர்நதார்கள்‌. ஓஜா
அர்த்தத்தில்‌ பார்த்தோமானால்‌, சொந்த இடத்தைத்‌ தேடிச்‌
செல்லும்‌ பயணமாக அது இருந்தது. ஆமாம்‌, வயநாடு அவர்களு
டைய சொந்த இடமாகத்‌ (பொய்க்காத பூமியாக) தான்‌
அமைந்துவிட்டது.

கொடுங்குளிரும்‌, மலேரியாவும்‌, காட்டு மிருகங்களும்‌ ஒன்று
சோர்ந்து வியூகம்‌ அமைத்து அவர்களை எதிர்த்தன. அவர்கள்‌
அந்தச்‌ சவாலை ஏற்றுக்‌ கொண்டு, மலையை வெட்டி, சமனப்‌
படுத்தி, அதைப்‌ பல அடுக்குகளாக்கி, மரவள்ளிக்‌ கிழங்குமுதல்‌
வாசனைத்‌ திரவியங்கள்‌ வரை பயிர்‌ செய்யும்‌ மகத்தான யாகத்‌
தினுள்‌ புகுந்தார்கள்‌. ஆனால்‌, பலரும்‌ அந்த யாகத்திலேயே எரிந்து
சாம்பலாகிவிட்டார்கள்‌. தோகை விரித்தாடும்‌ மயில்களைப்போல
மூங்கில்‌ காடுகள்‌ விசில்‌ ஓசையுடன்‌ காற்றில்‌ அசைந்து ஆடுகின்‌ ற,
இரவு நேரங்களில்‌ மின்மினிகள்‌ பறந்து திரிந்து கூடுகின்ற அந்த
மனோகரமான மலைக்காட்டுச்‌ சரிவுகளில்‌, இயற்கையின்‌
தயாளத்தையும்‌ கொரடூரத்தையும்‌ அவர்கள்‌ ஒருசேரக்‌
கண்டார்கள்‌. மனிதன்‌ இயற்கையுடன்‌ நடத்திய கூட்டுவாழ்க்‌
கையில்‌, அது அவனுக்குத்‌ தந்த போதையையும்‌ துன்பத்தையும்‌
இந்த நாவலில்‌ திரு பொற்றேக்காட்‌ காவிய மணங்கமழும்‌,
தெளிவான நடையில்‌ அளித்துள்ளார்‌.

இன்பக்‌ கவர்ச்சியுடன்‌ கண்‌ சிமிட்டி அழைக்கவும்‌, ஆபத்தான
முத்தத்தை அர்ப்பணிக்கவும்‌ செய்யும்‌ ஒரு விஷக்கன்னிதான்‌
அந்தக்‌ காடும்‌, அந்தக்‌ கன்னி நிலமும்‌. இந்த விஷயத்தில்‌ அந்த
கன்னியுடன்‌ போட்டியிடுகின்ற ஒரு கதாபாத்திரம்‌ இந்நாவலில்‌
உண்டு; பெயா்‌ மாதவி. அந்த மண்ணில்‌ லயித்த ஒரு குண இயல்பை
இத்தக்‌ கதாபாத்திரங்களின்‌ வழியாக உருவாக்கியிள்ளார்‌ நாவலா
சிரியர்‌. விஷக்கன்னியின்‌ பெருமூச்சுப்பட்டு வீழ்ந்தவர்களும்‌
விழாமல்‌ நின்றவர்களுமாக கதாபாத்திரங்களின்‌ ஒரு நீண்ட
வரிசை நம்‌ முன்னால்‌ கடந்து செல்கின்றது. அவ்வாறு, சொந்த
இடத்தைத்‌ தேடிப்‌ போனவர்களின்‌ இதிகாசம்தான்‌ இந்த நாவல்‌.
ஒரு புவிப்‌ பாகத்தின்‌ வரலாற்றுக்‌ கதையுமாகும்‌ இது. திரு.
பொற்றேகாட்‌ நாவலுக்கு ஒரு கவிதை வடிவ அழகை
அளித்துள்ளார்‌. ஒரு பெருங்கடலுக்குச்‌ சிறிது தூரத்தில்‌ நின்று,
அதனுடைய கம்பீர ஓசையைக்‌ கேட்பதுபோல்‌, ஜீவிதப்‌ பெரும்‌
பிரளயத்தின்‌ சங்கீதம்‌ இதில்‌ முழங்குவதை நாம்‌ கேட்கலாம்‌.

திரு. பொற்றேக்காட்டின்‌ கதை முடிவில்லாத கவிதையாகும்‌.
“மொழி பெயர்ப்பில்‌ தடுமாற்றங்‌ கொள்வது எதுவோ அதுதான்‌
கவிதை" என்று நாம்‌ சொல்வதுண்டு. அதில்‌ திரு. பொற்றேக்‌ காட்‌
தன்‌ மொழியின்‌ வழியே தெளிவாக்கியுள்ள சங்கீதம்‌ மொழி
மாற்றத்தில்‌ சோர்ந்து போகலாம்‌. ஆனால்‌, இதில்‌ ஒரு சாதாரண
மனிதனின்‌' சித்திரமும்‌ உண்டு. எந்த மொழியாக இருந்தாலும்‌,
இந்தச்‌ சித்திரத்தின்‌ ஒளி நஷ்டமடையாது என்று நாம்‌
சமா தானமடையலாம்‌.

**ஓ. என்‌. வி. குரூப்**
(1.12.80)   
பல்கலைக்‌ கழகம்‌,      
திருவனந்தபுரம்.

---
