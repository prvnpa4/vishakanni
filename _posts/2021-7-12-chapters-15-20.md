---
layout: post
comments: true
title: அத்தியாயங்கள் 15 - 20
---

## 15

பால்‌ அந்தப்‌ பிரதேசத்தையடைந்து பதினைந்து நாட்கள்‌ தான்‌
ஆகின்றன. அக்‌ குறுகிய காலத்திலேயே, அவனுடைய பிர தாபமும்‌
புகழும்‌ எல்லா மூலை முடுக்குகளிலும்‌ பரவி விட்டன. ஒரு பிரபுக்‌
குமாரனைப்போல்‌ பாலின்‌ வாழ்க்கை அமைந்துவிட்டது.

பாலங்கோட்டுப்‌ பெரிய குறுப்பின்‌ காரியஸ்தன்‌ ராமக்கிடா,
பாலைத்‌ தன்‌ எஜமானனிடம்‌ அழைத்துச்‌ சென்றான்‌.

பாலங்கோட்டு குடும்பம்‌ பழைய அமைப்பில்‌ இருந்தது.
சுண்ணாம்பின்‌ ஸ்பரிசத்தை உணராத பழைய சுவர்களும்‌, குஷ்ட
ரோகம்‌ பிடித்த வராண்டாவும்‌, புற்களைச்‌ செதுக்கித்‌ துப்புரவு
செய்யப்படாத முற்றமும்‌ உள்ள அந்த வீட்டைப்‌ பார்க்கும்‌
போது, மனிதர்கள்‌ புழங்காத வீடென்றுதான்‌ தோன்றும்‌. அந்தப்‌
பாழடைந்த உணர்வை அனுசரித்து, ஒரொ அழகற்ற தன்மையும்‌
அங்கே எங்கும்‌ படர்ந்து பிடித்துக்கொண்டிருந்தது. உண்மையில்‌
அந்த நாட்டிலேயே மிகப்பெரிய பணக்காரக்‌ குடும்பங்களில்‌
அதுவும்‌ ஒன்று.

முதலாளி குஞ்சிராமக் குறுப்பு வராண்டாவின்‌ ஓரு ஓரத்தில்‌ ஒரு
பெரிய பலகைமேல்‌ கால்களை மடக்கி உட்கார்ந்து, பல்‌ தேய்த்துக்‌
கொண்டிருந்தார்‌. வலப்பக்கத்தில்‌ தண்ணீர்‌ நிரம்பிய கிண்டி
இளம்‌ வெய்யிலில்‌ மின்னிக்‌ கொண்டிருந்தது. அதனருகே ஒரு
வாழையிலைத்துண்டில்‌ உமிக்கரியும்‌, மாவிலையும்‌, தென்னை
ஈர்க்குச்சியும்‌ வைக்கப்பட்டிருந்தன.

படியைத்தாண்டி வரும்‌ பாலையும்‌, அவன்‌ பின்னால்‌ வரும்‌
ராமக்கிடாவையும்‌ அலட்சியமாகப்‌ பார்த்துவிட்டு, முதலாளி
பற்களை இளித்தவாறு பல தேய்ப்பதைத்‌ தொடர்ந்தார்‌.

பால்‌ வராண்டாவில்‌ மிகவும்‌ கூச்சத்துடன்‌ இரவானத்தின்‌
கீழேயே நின்று கொண்டான்‌.

"அங்க உட்காருங்க" என்‌ று முதலாளி கையிலிருந்த மாவிலை
யினால்‌ வராண்டாவிலிருந்த நாற்காலையைச்‌ சுட்டிக்‌ காண்பித்‌
தார்‌. பிறகு, அந்த மாவிலையைச்‌ சுருட்டி வாயில்போட்டு
மெல்லத்‌ தொடங்கினார்‌. பால்‌ நாற்காலியில்‌ அமர்ந்து ஒரு
வெறுப்பான பார்வையால்‌ அந்தச்‌ சூழ்நிலையை ஆராய்ந்தான்‌.

முதலாளி, பல்தேய்த்துக்‌ கொண்டிருக்கும்போதே கடைக்‌
கண்ணால்‌ வந்தவனைச்‌ சாடையாகப்‌ பார்த்து, அவன்‌ மனதைப்‌
படித்துக்கொண்டிருந்கார்‌. சுமுகமானவனும்‌ யோக்கியமுள்ளவனு
மான ஓர்‌ இளைஞர்தான்‌. அழகுபடுத்தி சவரம்‌ செய்த முகத்தில்‌
குட்டிக்குரா பவுடரின்‌ பூச்சு அங்கங்கே தெரிந்தது. நடு வகிடு
எடுத்து இருபக்கமாகவும்‌ சீவி அலங்காரம்‌ செய்த கருத்த சுருண்ட
கனத்த தலை முடி, தங்கப்‌ பிரேமில்‌ பதித்த கண்ணாடி.
மேலுதட்டிற்கு மேலே கருப்புப்‌ பட்டு நூலைப்போல்‌ கிடக்கும்‌
அழகான மீசை.

மிகச்‌ சன்னமான சில்க்‌ சட்டையின்‌ உள்ளே, சாண்டோ
பனியனின்‌ பின்னல்கள்‌ தெளிவாகத்‌ தெரிந்தன. அலட்சியமாகப்‌
பிரிந்து கடக்கும்‌ சட்டைக்‌ காலரின்‌ இடைவெளி வழியாகத்‌ தங்க
மணிகள்‌ கோர்ந்த தங்கச்‌ செயின்‌ எட்டிப்‌ பார்த்துக்‌ கொண்‌
டிருந்தது. செப்புக்‌ காசின்‌ அளவில்‌ ஒரு கைக்கடியாரமும்‌, தங்கச்‌
செயினும்‌ வலக்கையில்‌ மணிக்கட்டில்‌ லூசாக கிடப்பதுபோல்‌
அணியப்பட்டிருந்தது. கை விரல்களில்‌ இரத்தின மோதிரங்கள்‌
மின்னின. சரிகைக்‌ கரையுள்ள எட்டு முழ வேட்டியும்‌, கருத்து
மின்னும்‌ ஷூவும்‌ அவனிடம்‌ இருந்தன.

முதலாளியின்‌ பல்‌ தேய்ப்பு மீண்டும்‌ சிறிது நேரம்‌ நீண்டு
நின்றது. பால்‌ குழப்பத்துடன்‌ சுற்றுமுற்றும்‌ பார்த்தான்‌.
ஏதாகிலும்‌ பத்திரிகைகள்‌ அங்கே எங்காவது கிடக்கின்றனவா
வென்று பரிசோதித்தான்‌. ஒரு பஞ்சாங்கம்‌ மட்டும்‌ அந்தச்‌
சாய்வுப்‌ படிமேல்‌ கிடந்ததைக்‌ கண்டான்‌. அவன்‌ தன்‌
பாக்கெட்டில்‌ கையைவிட்டு, தங்கத்தால்‌ செய்யப்பட்ட ஒரு
சிகரெட்‌ பெட்டியை உருவி எடுத்து நெக்கித்‌ திறந்தான்‌. ஒரு
சிகரெட்டை அதிலிருந்து உருவி எடுத்து உதட்டில்‌ வைத்தான்‌.
அடுத்த பாக்கெட்டிலிருந்து ஒர்‌ அமெரிக்கன்‌ சிகரெட்‌ லைட்டரை
வெளியே எடுத்து, அதைத்‌ தட்டி உராய்ந்து தியுண்டாக்கினான்‌.
அதில்‌ சிகரெட்டைப்‌ பற்றவைத்து புகையை இழுத்து அந்தப்‌
புகைச்‌ சுருள்களை வெளியேவிடத்‌ தொடங்கினான்‌. முதலாளி
கிண்டியை எடுத்துக்கொண்டு, முற்றத்து மண்‌ தரைக்கருகே
சென்றார்‌. அங்கே குனிந்து நின்று பயங்கரச்‌ சப்தத்துடன்‌
தொண்டையைக்‌ காரி சுத்தம்‌ செய்து, முகத்தைக்‌ கழுவினார்‌.
தோளில்‌ கிடந்து துண்டின்‌ முனையினால்‌ முகத்தையும்‌
கழுத்தையும்‌ பாலிஷ்‌ போட்டு, மூக்கைச்‌ சிந்தி 'களபுளா' என்று
தவளைச்‌ சப்தத்தைப்‌ புறப்படவைத்தார்‌. மீண்டும்‌ மூக்கை
அழுத்தித்‌ துடைத்துக்கொண்டே மெதுவாக வராண்டாவிற்கு
வந்தார்‌.

காரியஸ்‌ தன்‌ ராமக்கிடா பாலை அறிமுகப்படுத்தினான்‌.

"பால்‌ மொதலளுளிக்குக்‌ கொஞ்சம்‌ நெலம்‌ வேணுமாம்‌.
எஜமான்கிட்ட நேராகக்‌ கேட்டு வாங்கலாம்னு வத்திருக்காரு."

முதலாளி கரகரப்பான தொனியில்‌ 'உம்' கொட்டிவிட்டு, தன்‌
துண்டினால்‌ நாற்காலியில்‌ கேன்வாஸைத்‌ தட்டி அதில்‌ அமர்ந்து
கொண்டார்‌.

பால்‌ முதலாளியைக்‌ கொஞ்சம்‌ பயத்துடனும்‌ மரியாதை
யுடனும்‌ நோக்கினான்‌. அறுபத்தைந்துக்குமேல்‌ வயதாகியும்‌
ஆரோக்கியத்துடன்‌ கூடிய திடகாத்திரமான ஒரு கிழவர்‌.

முகத்தில்‌ அசாதாரணமான ஒரு தேஜஸ்‌ ஜொலித்தது. மார்பில்‌
சிலந்தி வலை போன்று நரைத்த ரோமங்கள்‌ வளர்ந்து
படா்ந்திருந்தன.

அவருடைய மூக்கைக்‌ கவனித்துப்‌ பார்த்தபோது பாலுக்கு
உள்ளுக்குள்ளேயே சிரிப்பு வந்து போயிற்று. ஒரு லேடீஸ்‌
குடையின்‌ பிடிக்குத்‌ தேவையான மூக்காக அது இருந்தது.

"ஓங்களுக்கு எத்தனை ஏக்கரு நெலம்‌ தேவைப்படுகிறது?" என்று
அந்த முதலாளி பாலைப்‌ பார்த்துக்‌ கெளரவத்துடன்‌ கேட்டார்‌.

பால்‌, அந்த முதலாளியின்‌ அருகே தன்‌ நாற்காலியை
நகர்த்திப்‌ போட்டு, முன்புறம்‌ குனிந்து அமர்ந்து சிகரெட்டின்‌
சாம்பலைத்‌ தட்டியவாறு சிறிது நேரம்‌ ஆலோசனை செய்தான்‌.

"இப்ப நானூறு ஏக்கரு வாங்கிக்கலாம்‌" என்று பால்‌ வினயமாகப்‌
புன்னகை புரிந்தவாறு சொன்னான்‌.

"அவ்வளவுதான்‌ வேணுமா? சரி முடிச்சுடலாம்‌." முதலாளி சாந்தமான குரலில்‌ பதில்‌ கூறினார்‌.

"வெலை விஷயம்‌?..." என்‌ று பால்‌ மீண்டும்‌ புன்னகைத்துக்‌
கேட்டான்‌.

"போவப்‌ போவ நெலத்துக்கு வெலக்கூடிக்கினு வருதுங்கறது
தெரியும்ல்லே. ஏக்கருக்கு பத்து ரூவா ஆவும்‌".

"ஆ... அது ரொம்ப அதிகமாக இருக்கு. எட்டு ரூவா வீதம்‌
முடிசசுடலாம்னு ராமக்கிடா சொன்ன காலதான நான்‌ இங்கப்‌
பொறப்பட்டு வந்தேன்‌."

"இது வரைக்கும்‌ எட்டு ரூவான்னு கொடுத்து வந்திருக்குன்னு
தான்‌ நான்‌ சொன்னே. நெலத்‌ துக்கு வெல ஏர்றது எல்லாருக்கும்‌
தெரிஞ்சது தானே?"

ராமக்கடா பின்‌ வாங்கும்‌ தொனியில்‌ முக்கி முனகிச்
சொன்னான்‌.

சரி அப்படின்னா அந்த மாதிரியே இருக்கட்டும்‌. நான்‌ வெல
பேசல. நானூறு ஏக்கருக்கு மூவாயிராத்தி எர நூறு ரூவா. முன்னூறு ரூவா குத்தக. ஆக, மூவாயிரத்து ஐநூறு ஆவுது. என்னா, பணம்‌ தயாரா இருக்கா?"

"தயாருதான்‌."

அப்படின்னா நான்‌ இன்னொன்னும்‌ சொல்றேன்‌, ஒங்களுக்கு
நான் ஐநூறு ஏக்கரு தறேன்‌. அதுக்கு நீங்க ஆறு ரூவா வீதம்‌
கணக்குத்தீத்தா போதும்‌."

பாலுக்கு அந்த விஷயம்‌ ஒன்றும்‌ புரியவில்லை. பால்‌, தன்‌
முகத்தின்‌ மேலிருந்த கண்ணாடியை எடுத்து, சட்டையின்‌ நுனியால்‌
துடைத்துக்கொண்டே முதலாளியின்‌ முகத்தை விழித்துப்‌
பார்த்தான்‌.

"மிஸ்டர்‌, நான்‌ சொன்னது ஒங்களுக்குப்‌ புரியலியா? ஒங்க
மூவாயிரத்தைந்நூறு ரூவாவுக்கே ஐநூறு ஏக்கரு நெலத்த
ஒங்களுக்குக்‌ கொடுக்க நான்‌ நெனைச்சிருக்கேன்‌. ஏக்கருக்கு ஆறு
ரூவா வீதம்‌ மூவாயிரம்‌ ரூவா. ஐநூறு ரூவா குத்தக. ரெண்டும்‌
சேத்து மூவாயிரத்தைந்நூறு ரூவா ஆவது. இப்ப புரியுதா?"

முதலாளி, பாக்குத்துண்டைப்‌ போல்‌ உள்ள பற்களை வெளியே
காண்பித்து, பாலைப்‌ பார்த்து முதன்‌ முதலாகச்‌ சிரித்தார்‌.

பால்‌ சிறிதுநேரம்‌ ஆலோசித்தான்‌. பிறகு, நன்றியுடன்‌
அதற்குச்‌ சம்மதித்தான்‌.

காரியஸ்தன்‌ ராமக்கிடா மேலே பார்த்து ஸ்தம்பித்து நின்று
விட்டான்‌.

முதலாளி கழுததை உயர்த்தி, ஏறக்குறைய ஒரு பிரசங்கம்போல்‌
சொல்லத்‌ தொடங்கினார்‌;

"இங்க பாழாக்கெடக்கிற மலைச்சரிவுகளை வளமா மாத்த,
ரொம்பத்‌ தூரத்திலேந்து வந்துருக்கிற ஒங்கள வரவேத்து
உற்சாகப்படுத்துறது எங்க கடமை. நீங்கள்ளாம்‌ உழைப்பாளியா
இருக்கீங்க. காடுகளை வெட்டி மராமத்துச்‌ செஞ்சி நெறைய
வெவசாயம்‌ செய்யுங்க. இந்த ஊரையும்‌ வளமாக்குங்க. ஏதாச்சும்‌
கஷ்டம்‌ வந்தா, ஒடனே இங்க வந்து சொல்லுங்க. ஒங்க சொந்த
ஊரு எதுன்னு சொன்னீங்க மிஸ்டா?'.

"மத்திய திருவிதாங்கூர்ல உள்ள கூத்தாட்டுக்குளம்‌" என்று
பணிவான தோரணையில்‌ கூறினான்‌ பால்‌.

"ஒங்ககூட யாரெல்லாம்‌ இருக்காங்க?"

"இங்க யாருமில்ல, நான்‌ மட்டும்தான்‌ இருக்கேன்‌. எனக்கு
சித்தப்பா ஒருத்தரும்‌ நாலு சகோதரர்களும்‌ இருக்காங்க. அவங்‌
கல்லாம்‌ எங்க ஊர்லேயே இருக்காங்க,"

"நீங்க எங்க புது சகோதரன்‌. இந்த ஊரையும்‌ ஒங்க சொந்த
ஊரா நெனைச்சிக்குங்க."

"ஒங்க ஒபதேசத்துக்கும்‌ அன்புக்கும்‌ ரொம்ப நன்றி எஜமான்‌."

"சரி, நீங்க போவலாம்‌. ரெடியா வாங்க. பத்திரங்களை எல்லாம்‌
வார திங்கக்‌ கெழம ரெஜிஸ்டர்‌ செஞ்சிக்கலாம்‌. பணத்தோட
அன்னிக்கு ரெஜிஸ்டா்‌ ஆபீசுக்கு வந்துடுங்க. பத்திரங்களையும்‌
மத்த டாக்குமெண்டரிகளையும்‌ ராமக்கிடா எழுதிச்‌ சரிசெஞ்சி
தருவான்‌."

பால்‌, விடைபெற்றுப்‌ படியிறங்கிப்‌ போன உடனே ராமக்கிடா
முதலாளியின்‌ அருகில்‌ வந்து வாயைக்‌ கையினால்‌ மறைத்து
மூடிக்கொண்டு, "ஆமாம்‌, ஐயாவோட புத்தி பேதலிச்சுப்‌
போச்சுங்களா? அந்த அண்ணாச்சிக்கு நூறேக்கரு நெலத்த
சும்மாவே எறிஞ்சிட்டீங்களே ஏன்‌? என்னத்த நெனைச்சி அந்த
மாதிரி செஞ்சீங்க ஐயா?" என்று கேட்டான்‌.

முதலாளி குலுங்கி சிரித்துக்கொண்டே, "ராமா, இதுக்கு இப்ப
நான்‌ சமாதானம்‌ சொல்ல மாட்டேன்‌. ரெண்டு வருஷம்‌ கழிச்சி
சொல்றேன்‌... நீ போயி வெத்தலப்பாக்கு எடுத்துகிட்டு வா என்று
கூறினார்‌.

## 16

மரியத்தின்‌ நிலத்திலிருந்த மரவள்ளிக்‌ கிழங்குக்குக்‌ குச்சிகள்‌
துளிர்விட ஆரம்பித்தன. அத்துடன்‌ மற்ற பயிர்களும்‌
முளைவிட்டன.

மரியத்தின்‌ அடுத்த முயற்சி இப்போது கீழேயுள்ள
வயல்களின்பால்‌ திரும்பியது. வயலில்‌ விதைத்த நெல்லும்‌
முளைத்து வந்திருந்தது. வயலைச்‌ சுற்றி வேலி அடைக்கவேண்டும்‌.
மாடுகள்‌ உள்ளே நுழைந்து பயிரை நாசமாக்கி விடும்‌. ஒரே நாளில்‌
வேலியைக்‌ கட்டி முடித்துவிட வேண்டும்‌.

மரியம்‌ எட்டணா கூலி பேசி இரண்டு பணியர்களை அழைத்துச்‌
வந்தாள்‌. பணியர்களின்‌ அலட்சியப்‌ போக்கை அவளால்‌ சகித்துக்‌
கொள்ள முடியவில்லை. அவள்‌ மாத்தனை அழைத்தாள்‌.
மாத்தனின்‌ கால்‌ காயம்‌ ஆறி மாதம்‌ ஒன்றாகி விட்டது.
என்றாலும்‌, அவன்‌ தன்‌ கால்கட்டை அவிழ்க்கவில்லை. கா லுக்கு
ஓர்‌ அலங்காரம்‌ என்பது போல்‌ அவன்‌ அந்தக்‌ கட்டை பத்திரமாக
நிலைநிறுத்திக்‌ கொண்டு வந்தான்‌.

மாத்தன்‌ நொண்‌டிக்கொண்டே மரியத்தின்‌ அருகில்‌ வந்து வாய்‌
பிளந்து நின்றான்‌.

"அந்தத்‌ திருட்டுப்‌ பணியனுங்க அங்க சும்மா நிக்கறானுங்க.
அவனுங்க கிட்டபோயி வேலை செய்யச்சொல்லு. நான்‌ இந்த
மதிலக்‌ கட்டறேன்‌" என்று மரியம்‌ வேலை நெருக்கடியின்‌ இடையே
நிமிர்ந்து நின்று கூறினாள்‌.

மாத்தன்‌ பணியாகளின்‌ அருகில்‌ சென்றான்‌. அங்கே
இவனையும்‌, சேர்த்து மூன்று மடையர்களானார்கள்‌,

மரியம்‌, குன்றின்‌ சரிவுக்கும்‌ வயலுக்குமிடையே உருளைக்‌
கற்களால்‌ ஒரு மதில்‌ கட்டிக்‌ கொண்டிருந்தாள்‌. கற்களின்‌
ஒட்டையில்‌ நிரப்புவதற்காக வயலிலிருந்து நன்கு பசுமையான
சேற்றைத்‌ தோண்டி ஒலைக்கூடையில்‌ நிறைத்துத்‌ தூக்கி வந்தாள்‌
மேரிக்குட்டி.

அந்த இடத்தில்‌ தென்கிழக்கு மூலையில்‌ ஓர்‌ நடைபாதை
இருந்தது. அந்தப்‌ பாதையில்‌ அசாதாரணமான கூப்பாடு
களையும்‌, கலாட்டாக்களையும்‌ கேட்டு மரியம்‌ திரும்பிப்‌
பார்த்தாள்‌.

புதிய கூட்டம்‌ அந்த வழியாக வந்து கொண்டிருந்தது.

ஆமாம்‌, அவர்கள்‌ மீண்டும்‌ மீண்டும்‌ வந்துகொண்டே இருந்‌
தார்கள்‌. பெட்டியையும்‌, பாய்க்கட்டையும்‌, முறத்தையும்‌, துடைப்‌
பத்தையும்‌, தலையில்‌ தூக்கிக்கொண்டு நடந்துவந்த தளர்ந்த
மனிதக்‌ கோலங்கள்‌, சேறுபுரண்ட ஆடைகளும்‌, மண்‌ தூசு படிந்து
செம்பட்டையான தலை முடியும்‌, பொடி மண்‌ படிந்த கால்களும்‌,
குழி விழுந்த கண்களும்‌, குழைந்து போன அவயவங்களுமாக
நெளிந்து வரும்‌ பரிதாபமாக உருவங்கள்‌.

அந்த விகார வேஷக்காரர்களை அவள்‌ அனுதாபத்துடன்‌
நோக்கினாள்‌.

அவர்கள்‌ ஆயிரக்கணக்கில்‌ மேலும்‌ மேலும்‌ வந்து கொண்டே
இருக்கட்டும்‌. எல்லையில்லாமல்‌ கிடக்கும்‌ இந்தக்‌ காட்டு நிலங்கள்‌
அவர்களை வரவேற்கக்‌ காத்துக்‌ கொண்டிருக்கட்டும்‌. யுக
யுகாந்திரங்களாக இயற்கையின்‌ ஒரே ஆளுகையின்‌ கீழே
முடங்கிக்‌ கிடக்கும்‌ இந்தக காட்டுப்‌ பூமிகளை மனிதர்கள்‌ பங்கு
போட்டுக்‌ கொள்ளட்டும்‌. உறங்கிக்‌ கொண்டிருக்கும்‌ நிலங்களே
அவர்கள்‌ உணவு தானியக்‌ கிடங்குகளாகட்டும்‌.

மரியத்தின்‌ சிந்தனைகளும்‌ ஏறக்குறைய அதே போல்தான்‌
இருந்தன.

"வர்க்கியோட கூட்டத்தாராதான்‌ இருக்கணும்‌. நாப்பது பேரு
இத்த வாரம்‌ வருவாங்கன்னு வர்க்கி சாரு சொல்லியிருந்தாரே,
அவங்களாத்தான்‌ இவுங்க இருக்கணும்‌?"

தனியாக தனக்குத்தானே சொல்லிக்கொண்டு, மரியம்‌ ஒரு
பெரிய உருட்டுக்கல்லைத்‌ தூக்கி மதிலில்‌ சாய்த்து வைத்து,
சேற்றை வாரிப்‌ பூசி அங்கே நிலை நிறுத்தினாள்‌.

## 17

ஜானியின்‌ பங்களா.

செறுக்காட்டில்‌ வர்க்கி படுக்கையில்‌ எழுந்து உட்கார்ந்தான்‌.
மழையில்லாத காலை நேரம்‌. பொன்னிறம்‌ போன்ற இளம்‌
வெயில்‌ குன்றுகளைத்‌ தழுவிக்‌ கொண்டிருந்தது.

வர்க்கிக்கு அசாதாரணமாக ஓர்‌ உற்சாகம்‌ தோன்றியது. அவன்‌
கையை நீட்டி மேஜை மேலிருந்த தூரதரிசினிக்‌ குழலை எடுத்துக்‌
கண்களில்‌ வைத்து, ஜன்னலின்‌ வழியாகத்‌ தூரத்தில்‌ பார்த்தான்‌.

அங்கங்கே காட்டை வெட்டித்‌ தெளிவாக்கி, விவசாயம்‌ நடந்து
வரும்‌ குன்றுகள்‌, பல நிறத்‌ துண்டுத்‌ துணிகளால்‌ சேர்த்துத்‌ தைத்த
சட்டைகளை அணிந்து நிற்பது போன்று தோன்றின. எவ்வளவு
அழகான வடிவங்களாக அந்தக்‌ குன்றுகள்‌ உள்ளன. கிறிஸ்துமஸ்‌
கேக்‌ போல்‌, ரொட்டியைப்‌ போல்‌, நெய்யப்பம்‌ போல்‌, பூசனிப்‌ பூ
அப்பம்‌ போல்‌ இப்படிப்‌ பல வடிவங்களிலும்‌ அந்தகக்‌ குன்றுகள்‌
சிதறிக்‌ கிடக்கின்றன. வர்க்கி அந்தக்‌ குழலை மற்றோர்‌ திசைக்குத்‌
திருப்பி நிலை நிறுத்தினான்.

அதோ, அந்தக்‌ குன்றின்‌ சரிவில்‌ பணியாளர்களின்‌ குடிசைக்‌
கூடாரங்கள்‌ சிதறிக்‌ கிடக்கின்றன... வெள்ளை ஆடையால்‌
மார்பகத்தையும்‌, தலையையும்‌ மூடிய பெண்கள்‌ கூட்டமாக
மலைக்கு வேலைக்குப்‌ போகின்றார்கள்‌... ஒரு யானையும்‌, அதன்‌
பின்னால்‌ யானைப்‌ பாகனும்‌ ஆற்றுக்குள் இறங்குகின்‌
றார்கள்‌... அடுத்துள்ள சிறிய குன்றில்‌ வெள்ளை நிறத்தில்‌
எதுவோ ஒன்று நகர்ந்து கொண்டிருந்தது. அந்தக் கண்ணாடி
வழியாக அது ஒரு பூனையின்‌ அளவில்‌ தெரிந்தது. மீண்டும்‌ உற்றுப்‌
பார்த்தபோது, ஒரு பெண்தான்‌ என்று புரிந்தது. தனிமையில்‌
வேலை செய்யும்‌ பெண்‌.

"ஓ. அவ மரியமாத்தான்‌ இருக்கணும்‌. அது மாத்தன்‌ குன்றுதான்‌"
என்று வர்க்கி தனக்குத்தானே சொல்லிக்கொண்டான்‌.

அவன்‌ சினிமா பார்ப்பது போல்‌ இயற்கைக்‌ காட்சிகளை
ஒவ்வொண்றாக மாறி மாறிப்‌ பார்த்தான்‌. இலையின்‌ பசுமையும்‌,
மண்ணின்‌ சிகப்பும்‌, பாறைகளின்‌ கருமையும்‌, காய்ந்த புற்களின்‌
வெண்மையும்‌ சேர்ந்த பலவண்ண இயற்கைப்‌ படுக்கை;
அமைதியின்‌ விளையாடல்‌! என்னென்ன செல்வங்கள்‌ அங்கே
மறைந்து கிடக்கின்றன!

வராண்டாவில்‌ ஒரு காலடியோசை கேட்டு வர்க்கி குழலைக்‌
கையில்‌ எடுத்துப்‌ பிடித்துக்கொண்டு திரும்பிப்‌ பார்த்தான்‌.

ஓதேனக்‌ குறுப்பு மீண்டும்‌ வந்திருந்தான்‌. நான்காவது முறை
யாக அவன்‌ அப்போது வருகிறான்‌. புல்லங்கோட்டு நம்பியாரின்‌
நிலங்களைப்‌ போய்ப்‌ பார்க்க வர்க்கிக்கு இதுவரையில்‌ நேரம்‌
கிடைக்கவில்லை.

"என்ன சார்‌, புறப்படலாமா?" என்று ஓதேனக்குறுப்பு சிரித்துக்‌
கொண்டே கேட்டான்‌.

"ஆங்‌... சரி. இன்னிக்கு வரலாம்னுதான்‌ தீர்மானீச்சிருக்கேன்‌.
உள்ளே வாங்க."

ஓதேனக்‌ குறுப்பு அறையினுள்‌ வந்‌ து ஒரு சிறிய கான்வாஸ்‌
நாற்காலியில்‌ அமர்ந்தான்‌.

"இன்னும்‌ நான்‌ ஷேவ்‌ பண்ணிக்கல. டீயும்‌ குடிக்கல, ஒரு
மணிநேரமாவது ஆவும்‌" என்று வர்க்கி தூர தரிசினக்‌ குழலைத்‌
தடவிக்கொண்டே சொன்னான்‌.

"நான்‌ அதுவரைக்கும்‌ இங்கியே காத்திருக்கேன்‌," என்று குறுப்பு
தலையாட்டினான்‌.

வர்க்கி சோம்பலுடன்‌ படுக்கையிலேயே உட்கார்ந்திருந்தான்‌.
ஐந்து நிமிஷம்‌ கழிந்ததும்‌ அவன்‌ மீண்டும்‌ அந்தக்‌ குழலைக்‌
கண்களில்‌ வைத்து அந்த வனப்‌ பாகங்களில்‌ வேறொரு
கோணத்தில்‌ ஆழ்ந்த ஆராய்ச்சியைத்‌ தொடங்கினான்‌.

சிறிது தூரத்தில்‌ விரும்பத்‌ தகாத உருவத்தில்‌ ஒரு குன்று. அதன்‌
உச்சியில்‌ பெரும்‌ கரும்பாறைகள்‌ ஓதுக்கமாக நின்றன. முதுகில்‌
கருப்பு மூட்டை ஒன்றைத்‌ தூக்கிக்‌ கூன்‌ விழுந்து நடக்கும்‌ ஒரு
கிழவனைப்போல்‌ அந்தக்‌ குன்‌றைப்‌ பார்த்தால்‌ தோன்றும்‌. அதன்‌
கீழே வளைந்து விழும்‌ அருவி. அருவிக்கரையும்‌ பாறைக்கூட்டங்‌
களால்‌ மூடிக்கிடக்கின்‌றது. இடையே மூங்கில்‌ காடுகள்‌. அந்தக்‌
கரும்பாறைகளின்‌ அடிவாரத்திலிருக்கும்‌ அருவிக்கரையில்‌
முக்கால்‌ நிர்வாணமாக ஒரு பெண்‌ குளித்துக்‌ கொண்டிருந்தாள்‌.

வர்க்கி ஆவலுடன்‌ அங்கே தன்‌ கண்களை நிறுத்தினான்‌.

ஜலக்கிரீடை செய்யும்‌ வனதேவதை! அவளுடைய ஒவ்வோர்‌
அசைவும்‌ வர்க்கியை மனமாற்றமடையச்‌ செய்தது.

வர்க்கி அந்த வனதேவதையின்‌ தனக்குத்தானே குளிக்கும்‌
முறைகளைப்‌ பார்த்து ரசித்துக்‌ கொண்டிருக்கும்‌ போது, ஓதேனக்‌
குறுப்பு அந்த அறையின்‌ அலங்கார நேர்த்திகளை ஆவலுடன்‌
பார்த்துக்கொண்டு நேரத்தைக்‌ கழித்தான்‌.

நல்ல விஸ்தாரமான அறை. தரையில்‌ வண்ணம்‌ சிந்தும்‌
ஆலப்புழை தேங்காய்‌ நார்ப்பாய்‌ விரிக்கப்பட்டிருந்தது. சுவரில்‌
பெரிய ஜன்னல்கள்‌, அதில்‌ இரண்டிற்குக்‌ கண்ணாடிகள்‌ பதிக்கப்‌
பட்டிருந்தன. அறை முழுவதையும்‌ விலை மிகுந்த மரச்சாமான
களால்‌ நிறைத்து அலங்கரிக்கப்பட்டிருந்தது. வட்டமான மேஜை,
ரோஸ்வுட்‌ நாற்காலிகள்‌, பிரம்பு நாற்காலிகள்‌, சோபாக்கள்‌,
சாய்வு. பெஞ்சுகள்‌, பணப்பெட்டி, டிரெஸ்ஸிங்‌ டேபிள்‌, அலமாரி
இவைகளெல்லாம்‌ கலந்து கிடத்‌தன. கண்ணாடி ஜன்னல்களின்‌
எதிரே பந்தல்‌ கால்களுடன்‌ கொசுவலைகளைத்‌ தொங்கவிட்டு
ஒவ்வொரு மரக்கட்டில்‌ போடப்பட்டிருந்தது. மேஜை மேல்‌ சில
ஆங்கில மாத இதழ்களும்‌, புத்தகங்களும்‌, ஷேவிங்‌ சாமான்களும்‌,
சிதறிக்கிடந்தன. உலக்கையளவு நீலமுள்ள ஒரு டார்ச்சு லைட்டும்‌
அந்த மேஜை மேல்‌ கிடந்தது. சீட்டுகள்‌ சோபாவின்‌ மேல்‌ சிந்திச்‌
சிதறிக்‌ கிடந்தன. உபயோகமற்ற பாட்டரிகள்‌ அலமாரியின்மேல்‌
அம்பாரமாக வைக்கப்பட்டிருந்தன. அலமாரி வைத்திருந்த
மூலையில்‌ ஒரு துப்பாக்கியும்‌ சாய்த்து வைக்கப்பட்டிருந்தது.
விலை மிகுந்த கம்பளிச்‌ சட்டைகளும்‌, சால்வைகளும்‌, கம்பிளிகளும்‌,
கொடிக்கம்பியில்‌ தொங்கவிடப்பட்டிருந்தன. அடுத்த அறைக்குச்‌
செல்லும்‌ வாசற்படிக்கு அருகே ஒரு மூலையில்‌, பெரியதொரு
கூடையில்‌ அழுக்குத்‌ துணிகள்‌ நிறைக்கப்பட்டிருந்தன. தரை
முழுவதும்‌ சிகரெட்‌ துண்டுகளும்‌, எரிந்துபோன தீக்குச்சிகளும்‌
சிதறிக்கிடந்‌தன. ஆக, அழகில்லாமல்‌ கிடக்கும்‌ ஒரு அறைதான்‌
அது, என்றாலும்‌ அதன்‌ உரிமையாளன்‌ தாராளமாகச்‌ செலவு
செய்யும்‌ ஒரு செல்வந்தன்‌ தானென்று அங்கேயுள்ள ஒவ்வோரு
ஏற்பாடும்‌ உரக்கச்‌ சொல்லிக்கொண்டிருந்தன.

"குறுப்பு, இங்கக்‌ கொஞ்சம்‌ வாங்க" என்று வர்க்கி தூரதரிசினி
குழலைக்‌ கண்களில்‌ எடுக்காமல்‌ குறுப்பைக்‌ கூப்பிட்டான்‌.

குறுப்பு அருகில்‌ வந்ததும்‌ வர்க்கி குழலை அவனிடம்‌ கொடுத்து,

"அங்க ஏதாச்சும்‌ தெரியுதான்னு கவனமா பாருங்க" என்று
கூறினான்‌.

குறுப்பு குழலைக்‌ கண்களில்‌ வைத்து சிறிது நேரம்‌ பார்த்தான.

"என்னா தெரியுது," என்று வாக்கி புன்னகைத்துக்‌ கொண்டே
கேட்டான்‌.

"எல்லாம்‌ தெரியுது.

"அந்த ஆத்துப்‌ பக்கம்‌..."

"யாரோ குளிக்கறாங்க."

"யாருன்னு அடையாளம்‌ புரியுதா?"

"ஆளு நல்லா தெரியுது,

"ஒரு பொண்ணுங்களா!" வர்க்கி குலுங்கிச்‌ சிரித்தான்‌.

"யாருன்னு சொல்ல முடியுமா?"

குறுப்பு குழலைக்‌ கண்களிலிருந்து எடுத்து, வர்க்கியின்‌
முகத்தைச்‌ சந்தேகத்துடன்‌ பார்த்தான்‌.

"யாருன்னு தெரிஞ்சு என்ன செய்யப்போறிீங்க?"

"சும்மாதான்‌ கேட்டேன்‌."

"கிருஷ்ணன்‌ நம்பியாரு மருமவ மாதவி மாதிரித்‌ தோணுது"

"கிருஷ்ணன்‌ நம்பியாரு யாரு?"

"காரியாட்டு மொதலாளியோட காரியஸ்தன்‌".

"இங்க மொதலாளிங்களும்‌ காரியஸ்தனுங்களுமில்லாம வேற
ஆளுங்களே இல்லன்னு தோணுதில்ல? அது போவட்டும்‌. இந்த
நம்பியாரு வூடு எங்க இருக்கு?"

"அந்தப்‌ படித்தொறைக்குத்‌ தெக்கே ஓர்‌ உயரமான எடமிருக்கு
ரசிகன்‌ மூலைன்னு அந்த எடத்துக்குப்‌ பேரு. அங்கதான்‌
கிருஷ்ணன்‌ நம்பியாரு வூடு இருக்கு. அங்கருந்து ஒரு மைலு
மேற்காலதான்‌ நாமப்‌ போயிப்‌ பாக்கிற மலையும்‌ இருக்கு?"

"சரி". என்று வர்க்கி குழலை எடுத்து மீண்டும்‌ அங்கே
பார்த்தான்‌. அப்போது அந்த வனதேவதை மறைந்து
விட்டிருந்தாள்‌.

"நாம இப்பவே பொறப்படுவோம்‌" என்ற வர்க்கி குழலைக்‌ கீழே
வைத்துவிட்டுப்‌ படுக்கையிலிருந்து எழுந்து, "டீ குடிச்சிட்டு,
ஷேவிங்‌ செஞ்சிக்கிட்டு குளிக்கணும்‌. அதுக்குத்தான்‌ நேரமிருக்கு"
என்றான்‌.

வர்க்கி இரவு உடுப்புகளை அவிழுத்துப்‌ படுக்கையில்‌ எறிந்து
விட்டு, ஒரு பாட்டு பாடிக்கொண்டே குளியலறைக்குச்‌ சென்றான்‌

குறுப்பு என்ன செய்வது என்று தெரியாமல்‌ விழித்துக்‌ கொண்டு
உட்கார்ந்திருந்தான்‌. சிறிது நேரம்‌ சென்றதும்‌ அவன்‌ அந்தக்‌
குழலை எடுத்துக்‌ கண்ணில்‌ வைத்து வெறுமனே பல திசைகளிலும்‌
பார்த்துக்‌ கொண்டிருந்தான்‌.

அவன்‌ அந்தப்‌ பெண்‌ உருவத்தை வேறொரு திசையில்‌
கண்டான்‌. அவள்‌ அருகே ஓர்‌ இளைஞனும்‌ இருந்தான்‌. குறுப்பு
ஆவலுடன்‌ அந்த இளைஞனைக்‌ கூர்ந்து கவனித்தான்‌. அவனை
யாரென்று புரிந்துகொள்ள முடியவில்லை. வெள்ளைச்‌ சட்டையும்‌,
அரைக்கால் சட்டையும்‌ அணிந்த இளைஞன்‌ அவன்‌. அந்தப்‌

பிரதேசத்தில்‌ யாரும்‌ அரைக்கால்‌ சட்டை அணிவ தில்லை.
யாராவது திருவிதாங்கூர்‌ அண்ணாச்சியாக இருக்கலாம்‌ என்று
குறுப்பு தீர்மானித்தான்‌. ஆனால்‌ மாதவி அதுபோல்‌ காதல்‌
சல்லாபம்‌ செய்கின்‌றவளா? குறுப்பு சந்தேகப்பட்டான்‌.

ஒன்றரை மணி நேரம்‌ கழிந்தது.

வர்க்கி டீ குடித்து, முகச்சவரம்‌ செய்து, குளிந்து முடித்து
புதியதொரு வேஷத்தில்‌ காட்சி அளித்தான்‌. மிகவும்‌ தாராளமாக
வெள்ளை பைஜாமா. தீக்கான நீலநிறத்தில்‌ நீண்ட சட்டை.
அந்தச்‌ சட்டையின்‌ முன்பாகம்‌ கோட்டு போல்‌ திறந்திருந்தது.
பத்து இருபது பொத்தான்களால்‌ அந்த நீண்ட திறந்த பாகம்‌
இணைக்கப்பட்டிருந்தது. வட்ட வடிவிலுள்ள நீல நிறக்‌ கண்ணாடி
கண்களை மறைத்திருந்தது. ஒரு நீண்ட தோல்‌ வாரில்‌ சிறயதோரு
காமிரா தொங்க விடப்பட்டிருந்த து. காலில்‌ கருப்பு பூட்ஸ்கள்‌
மின்னிக்‌ கொண்டிருந்தன.

வர்க்கி ௧ரு கருவென்று கருத்திருந்தான்‌. முதுமை நிறைந்த
முரட்டுத்‌ தனமான முகம்‌. அந்தக்‌ கருத்த முகத்திற்கு அகால நரை
விழுந்திருந்த தலைமுடி சிறியதொரு அழகைச்‌ கொடுத்திருக்கிறது
என்று சொல்லவேண்டும்‌.

"அந்த ரசிகன்‌ மூலை வழியாத்தானே நாம போவனும்‌" என்று
வர்க்கி சிரித்துக்‌ கொண்டே கேட்டான்‌.

அவனுடைய முன் பற்களில்‌ இரண்டு பவுனால்‌ செய்யப்பட்டது
என்பதை குறுப்பு கண்டுபிடித்தான்‌.

"அந்த வழியாவும்‌ போவலாம்‌" என்று குறுப்பு அலுப்புடன்‌
பதில்‌ சொன்னான்‌.

"அப்படின்னா அந்த வழியாவே போவோம்‌", என்று வர்க்கி
கண்களைச்‌ சிமிட்டிவிட்டுச்‌ சிரித்தான்‌.

சுவரிலுள்ள கொக்கியிலிருந்து தவிட்டு நிறத்திலுள்ள தடித்த
குல்லாயை எடுத்துத்‌ தலையில்‌ வைத்துக்கொண்டு, அலமாரியின்‌
மேல்‌ இருந்த மலேயாம்ப்‌ பிரம்பைச்‌ கையில்‌ எடுத்து அதை
அங்குமிங்கும்‌ வீசி விசிலடித்துக்கொண்டே வர்க்கி வெளியில்‌
இறங்கினான்‌.

"டேய்‌ தொம்மா!" என்று வாக்கி முற்றத்தில்‌ நின்று
வேலைக்காரனை அழைத்தான்‌. தொம்மன்‌ அடுக்களைக்கு நேராக
உள்ள முற்றத்தில்‌ வெளிப்பட்டான்‌.

"இன்னிக்கி கோழி சூப்பு வேணும்‌" என்‌ று கூறிய வர்க்கி
விசிலடித்துத்‌ தலையாட்டிக்கொண்டே நடந்தான்‌. பின்னால்‌
குறுப்பு நடந்தான்‌.

அவர்கள்‌ குன்றிலிருந்து இறங்கி வயல்‌ வழியாக நடந்தார்கள்‌.
அதன்‌ பின்‌ பல காட்டுப்‌ பாதைகளையும்‌ மலை இடுக்குகளையும்‌
கடந்து, ரசிகன்‌ மூலையின்‌ அருகே சென்று சேர்ந்தார்கள்‌. வயலின்‌
மேற்குக்‌ கரையின்‌ உயர்ந்த ஒரு மனையின்‌ நடுவில்‌ ஓலை வேய்ந்த
ஒரு மாளிகை வீடும்‌ தனிமையாகக்‌ காணப்பட்டன.

குறுப்பு அந்த இடத்தைச்‌ சுட்டிக்காட்டி, "அதான்‌ கிருஷ்ணன்‌
நம்பியாரு வூடு" என்று சொன்னான்‌.

வர்க்கி அந்த வீட்டையும்‌ அந்தச்‌ சூழலையும்‌ நன்றாகப்‌
பார்த்துக்‌ கொண்டே நடந்தான்‌. அவர்கள்‌ அந்த வீட்டின்‌ முன்‌
பக்கத்து வயலை அடைந்தார்கள்‌. அங்கே பாலம்‌ இல்லாத சிறிய
தொரு வாய்க்காலைக்‌ கடக்கவேண்டியதாக இருந்தது.

"இங்கே எறங்கிப்‌ போவணும்‌. ஷூவைக்‌ கழட்டிக்குங்க" என்று
குறுப்பு உபதேசித்தான்‌.

"வேணாம்‌, நான்‌ தாண்டிக்கிறேன்‌" என்று வர்க்கி உறுதி
கூறினான்‌.

வர்க்கி அந்த வீட்டின்மேல்‌ பார்வையைப்‌ பதித்து, கெளரவ
பாவத்தில்‌ முன்னால்‌ நகர்ந்து கொண்டிருந்தான்‌. அங்கே
வெளியில்‌ யாரையும்‌ காணவில்லை. வடக்கு பக்க அடுக்களையி
லிருந்து புகை மேல்‌ நோக்கி எழும்பிக்‌ கொண்டிருந்தது. தென்‌
பாகத்தில்‌ இலந்தை மரத்தின்‌ மேல் ஒரு வெள்ளைப்‌ பசு மேய்ந்து
கொண்டிருந்தது. வீட்டின்‌ மதிலுக்கு அருகில்‌ இறந்து கிடந்த ஒரு
கன்றுக்குட்டியை ஒரு பெரிய காட்டுக்கழுகு கொத்து இழுத்துத்‌
தின்று கொண்டிருந்தது.

வர்க்கி தன்‌ தலையிலிருந்த தொப்பியை எடுத்து மார்போடு
அணைத்து குறி வைத்து ஒரு தாவல்‌ தாவினான்‌.

ஆனால்‌ அவன்‌ அடுத்த நிமிடமே அந்த வாய்க்காலில்‌
கிடந்தான்‌.

குறி தவறியதோ கால்‌ வழுக்கியதோ தெரியவில்லை.
அரைக்கால்‌ ஆழத்தில்‌ மாவைக்‌ குழைந்து வைத்ததுபோல்‌ உள்ள
சேற்றில்‌ வர்க்கி தலை குப்புற விழுந்துவிட்டான்‌ என்று தான்‌
சொல்ல வேண்டும்‌. அதிலிருந்து திமிரிக்கொண்டு எழுவதற்கு
முயற்சித்தபோது கால்கள்‌ வாய்க்காலின்‌ கரையிலுள்ள சதுப்பு
நிலக்குழியில்‌ தாழக்‌ தொடங்கின.

குறுப்பு பின்னாலிருந்து ஓடி வந்து வா்க்கியை அந்த
மூழ்குதலிலிருந்து விடுவித்து, கரைக்கு இழுத்து விட்டான்‌.

அப்போது அவனுடைய கோலம்‌ காணவேண்டிய ஒரு
காட்சியாக இருந்தது. அவனுடைய நீல நிற ஜிப்பாவும்‌, பேண்டும்‌,
காமிராவும்‌ எல்லாம்‌ சேற்றில்‌ குழைந்து ஒட்டிப்பிடித்துக்‌
கொண்டிருந்தது. பவுடர்‌ புசிய முகத்திலும்‌ வாயிலும்‌, மூக்கிலும்‌,
கண்களிலும்‌, காதுகளிலுமெல்லாம்‌ கருமைநிறச்‌ சேறுவிளையாடி
இருந்தது. நீலக்கண்ணாடியும்‌, தொப்பியும்‌, மலாயாப்‌ பிரம்பும்‌
அவனை விட்டுப்‌ பிரிந்து சேற்றில்‌ ஒளிந்து கொண்டிருந்தன.

அவன்‌ தன்‌ வாயிலிருந்த சேற்றைத்‌ துப்பிவிட்டு, கைகளைத்‌
துடைத்து, புறங்கையால்‌ கண்களையும்‌, புருவங்களையும்‌,
உதடுகளையும்‌ அழுந்தத்‌ துடைத்து முகத்தைச்‌ சுளித்துக்‌ கீழே
பார்த்துக்கொண்டு நின்றான்‌.

வாய்க்காலின்‌ கரையிலுள்ள கற்றாழைப்‌ புதரின்‌
மறைவிலிருந்து அடக்கப்பட்ட சிரிப்பொலி வெடித்து வந்தது.

வர்க்கி தலையைச்‌ சாய்த்துப்‌ பார்த்தான்‌.

"ஒரு பொம்பளையோட சிரிப்பா?"

குறுப்பு சிரிப்பை அடக்க முயற்சித்தவாறு, "சார்‌, இனிமே
என்ன செய்யறது?" என்று கேட்டான்‌.

வர்க்கி தன்‌ உடல்‌ முழுவதையும்‌ ஒருமுறை பார்த்துக்‌
கொண்டான்‌. கோபமும்‌, வெறுப்பும்‌, நிராசையும்‌, உதவியற்ற
தன்மையும்‌ எல்லாம்‌ செர்ந்து உண்டாகிய, சங்கடத்துடன்‌ கூடிய
அசட்டுச்‌ சிரிப்புடன்‌ குறுப்பின்‌ முகத்தைப்‌ பார்த்தான்‌.

"கிருஷ்ணன்‌ நம்பியாரு வூட்டுக்குப்‌ போயி சட்டையெல்லாம்‌
கழட்டிக்‌ குளிச்சுட்டுப்‌ போவலாம்‌" என்று குறுப்பு அபிப்ராயப்‌
பட்டான்‌.

"வேணாம்‌, வேணாம்‌" என்று தலையாட்டி, "தூப்‌ தூப்" என்று
துப்பிக்கொண்டே சொன்னான்‌. அந்தச்‌ சேற்றுக்கு அமெரிக்கன்‌
மாவின்‌ சுவை உள்ளது என்று சொல்ல வேண்டியதில்லை
அல்லவா?

"நாம திரும்பிடலாம்‌" என்று வர்க்கி மீண்டும்‌ துப்பியவாறு
சொல்னான்‌.

"இந்த வேஷத்திலா? வயல்ல இருக்கிற வேலைக்காரப்‌
பொண்ணுங்க கூப்பாடு போட்டுக்‌ கிண்டல்‌ பண்ணுவாங்களே"
என்று குறுப்பு தகவல்‌ கொடுத்கான்‌.

"அப்படின்னா, எங்கியாவது மறைஞ்சிக்கலாம்‌" என்று கூறிய
வர்க்கி, தன்‌ காதுக்குள்‌ கைவிரலை விட்டு, சேற்றைத்‌ தோண்டி
எடுத்தான்‌.

"மறைஞ்சிருக்க வேணாம்‌; அதோ அந்த வாழைத்தோட்டத்துல
பேசாம நின்னுக்கிட்டிருந்தாலே போதும்‌."

அந்தக்‌ கத்தாழைப்‌ புதருக்கப்பாலிருந்து, மிருதுவான குரலில்‌
ஓர்‌ அபிப்ராயமும்‌ அதைத்‌ தொடர்ந்து கேலிச்சிரிப்பும்‌ வந்தது.

குறுப்பு அந்த கத்தாழைப்‌ புதருக்கு அருகே ஒருமுறை எட்டிப்‌
பார்த்தான்‌.

"யாரது? ஒகோ, மாதவியா? நீ இங்க என்னா செய்யற?" என்று
சிரித்துக்கொண்டே கேட்டான்‌ குறுப்பு.

"நான்‌ கன்னுக்குட்டிய கட்டப்போறேன்‌. யாரு இந்த
கோமாளி?"

"திருவிதாங்கூரு, பெரிய மொதலாளி."

அந்த சம்பாஷணையை வர்க்கியும்‌ கேட்டான்‌. மாதவி! அவன்‌
இதயம்‌ ஒருமுறை பூரித்தது. அவளை அருகில்‌ வைத்து, கண்குளிர
ஒருமுறை பார்க்க இதயம்‌ துடித்ததென்றாலும்‌, தற்போதைய
நிலையில்‌ அது முடியாதல்லவா? ஒர்‌ உபயோகமுமில்லாமல்‌, சேறு
நிறைந்த வாய்க்காலைப்‌ படைத்த இறைவனை வர்க்கி சபித்தான்...

"அட, யார்‌ இது? வர்க்கி சாரா? ஐயய்யோ! இதென்ன கோலம்‌?"

அரைக்‌ கால்‌ சட்டையும்‌ வெள்ளைமேல்‌ சட்டையும்‌ அணிந்த
இளைஞன்‌ அங்கே பிரத்யட்சமாகி வர்க்கியிடம்‌ கேட்டான்‌.

"யாரது, அந்தோணியா? நான்‌ காலு தடுமாறி சேத்துல
விழுந்துட்டேன்பா. சரியான சேறுப்பா!" என்று வர்க்கி
காறித்துப்பினான்‌.

குறுப்பு அந்த இளைஞனை ஏதோவொரு சந்தேகத்துடன்‌
கூர்ந்து பார்த்தான்‌.

"நீங்க வாங்க சார்‌, நம்ம வூட்டுக்குப்‌ போவலாம்‌" என்று
அந்தோணி அழைத்தான்‌, "சட்டை மாத்திக்கிட்டு அருவியில
முழுவிக்‌ குளிச்சிட்டு போவலாம்‌."

"இதோ வாறேன்‌," என்று சம்மதித்த வர்க்கி, "சரி, அந்தோணி
என்‌ தொப்பியும்‌, கூலிங்‌ கிளாசும்‌. மலேயா பெரம்பும்‌ இந்தச்‌
சேத்தில்‌ எங்கியோ கெடக்குது. நீ கொஞ்சம்‌ தேடி எடுத்துக்‌
கொடேன்‌" என்று கூறினான்‌.

அந்தோணி சேற்றில்‌ தேடத்‌ தொடங்கினான்‌. தொப்பியும்‌
பிரம்பும்‌ மட்டும்‌ கிடைத்தன. கூலிங்கிளாஸ்‌ போனது போனது
தான்‌.

"நீங்க போவலாம்‌ குறுப்பு" என்று குறுப்பிடம்‌ திரும்பிக்‌ கூறிய
வர்க்கி, "நான்‌ இவன்‌ கூடப்‌ போரேன்‌. அடுத்த வாரம்‌ காட்டைப்‌
பார்க்கப்‌ போவோம்‌ " என்றான்‌.

"சரி" என்று குறுப்பு கத்தாழைப்‌ புதருக்கு அருகிலிருந்து உரக்கக்‌
கூறினான்‌.

வர்க்கியும்‌, அந்தோனியும்‌ வாய்க்காலில்‌ கரை வழியாகக்‌
கிழக்கே நடந்தார்கள்‌.

## 18

மரியத்தின்‌ மதில்‌ கட்டும்‌ வேலை முடிந்து விட்டது.
மரவள்ளிக்கிழங்குச்‌ செடிகளும்‌ நன்கு தளிர்ந்துத்‌ தழைத்து
வந்தன.

அருமையான காட்சி, சிவந்த காம்புடன்‌ கூடிய
சுண்டா்படர்ப்பனும்‌, பச்சைக்‌ காம்புடன்‌ கூடிய வெள்ளை
ரொட்டியும்‌ ஊதா வண்ணக்காரனான, காரியாலவனும்‌
கொழுத்துத்‌ தழைத்துத் தழைத்து பட்டுபோன்ற இலைகளை
காற்றில்‌ அலைய விட்டுக்கொண்டு, மலைச்சரிவுகள்‌ முழுவதையும்‌
மூடிக்கிடக்கின்‌றன. தினந்கோறும்‌ அந்தக்‌ காட்சிகளைக்‌ காண
மரியம்‌ அங்கே சென்று நிற்பாள்‌.

ஒரு நாள்‌ காலையில்‌ வழக்கம்போல அவள்‌ அங்கே ஏறி நின்று
பார்த்தபோது, அங்கேயுள்ள காட்சியைக்‌ கண்டு இடிவிழுந்‌
ததைப்‌ போல்‌ திகைத்து நின்று விட்டான்‌. காட்சிகளெல்லாம்‌
மாறியிருந்தன. அவளால்‌ தன்‌ கண்களையே நம்ப முடியவில்லை.
கண்களில்‌ பார்வை மங்கியபோ து, அவள்‌ தன்‌ உச்சந்தலையில்‌ இரு
கைகளையும்‌ வைத்துக்கொண்டு ஓப்பாரி வைக்க ஆரம்பித்து
விட்டாள்‌. "ஐயய்யோ! கர்த்தரே! சாத்தான்‌ பழி வாங்கிட்
டானே" என்று.

சாத்தான்‌ இம்முறை காட்டுப்‌ பன்றியின்‌ வேடத்தில்‌
வந்திருந்தான்‌. அந்தத்‌ துஷ்ட மிருகங்கள்‌ மரவள்ளிக்கிழங்கின்‌
வேர்கள்‌ முழுவதையும்‌ தோண்டிக்‌ கிளறி மடித்து, கூத்தாடி
விட்டுப்‌ போயிருந்தன. தலைமாடு கால்‌ மாடாக விழுந்து கிடந்த
இளஞ்செடிகளைக்‌ கண்ட மரியம்‌ வாய்விட்டே அழுது விட்டாள்‌.
சிறிது நேரம்‌ அதேபோல்‌ தலையில்‌ கையை வை த்துக்கொண்டு
அழுதாள்‌. பிறகு, அந்தக் கோரக்‌ காட்சியைச்‌ காணச்‌ சகிக்காமல்‌
திரும்பி நடந்தாள்‌.

மணி ஒன்பதாகியும்‌, மாத்தன்‌ தனது கும்பகர்ணத் தூக்கத்தி
லிருந்து எழுந்திருக்கவில்லை. மாத்தன்‌ பன்றியைப்போல்‌
கிடந்ததைப்‌ பார்த்த மரியத்துக்கு வெறி அதிகமாகியது. அவள்‌
பற்களைக்‌ கடித்து, முஷ்டியை மடக்கி, யாதாரு முன்னெச்சரிக்‌
கையுமின்றி மாத்தனின்‌ மண்டையை இடிக்கத்‌ தொடங்கினாள்‌.
பன்றியின்‌ மேல்‌ ஏற்பட்ட கோபத்தை மாத்தனின்‌ மீது
காட்டினாள்‌.

மாத்தன்‌ எழுந்து உட்கார்ந்தான்‌. எதுவும்‌ நடக்காததுபோல்‌
மரியத்தின்‌ முகத்தை முறைத்துப்‌ பார்த்தான்‌. மரியம்‌ முஷ்டியை
மடக்கி மீண்டும்‌ மாத்தன்‌ தலையில்‌ இடிக்க ஆரம்பித்தாள்‌.

மாத்தன்‌ தன்‌ இரு கைகளையும்‌ தலையில்‌ வைத்து மறைத்து,
மரியத்தின்‌ கனத்த இடிகளைத்‌ தடுத்துக்கொண்டிருந்தான்‌. அவன்‌
தன்‌ சுத்தமில்லாத பற்களை வெளியே காட்டி இடையிடையே
இளித்துக்‌ கொண்டிருந்தான்‌. எப்படிப்பட்ட மாற்றமானாலும்‌
எல்லாவற்றுக்குமே அவன்‌ ஒரே மாதிரிதான்‌ இளித்துக்கொண்
டிருப்பான்‌. மரியத்தின்‌ திட்டுக்களையெல்லாம்‌ வெறும்‌ பொழுது
போக்காகவே அவன்‌ தன்‌ கணக்கில்‌ வைத்துக்‌ கொள்வதுபோல்‌
தோன்றும்‌. அவனுடைய அந்தப்‌ பாவனை மரியத்தை மேலும்‌
மேலும்‌ கோபம்‌ கொள்ளச்‌ செய்தது. எத்தணை தரம்‌ இடித்‌
தாலும்‌, அடித்தாலும்‌ மாத்தன்‌ அவைகளைப்‌ பொருட்படுத்த
வில்லை. ஒருமுறைகூடச்‌ சப்தம்‌ எழுப்பவில்லை. ஏதாவதொரு
சிறிய எதிர்ப்பையாவது எதிர்பார்த்து அவள்‌ மீண்டும்‌ மீண்டும்‌
இடித்தும்‌, கைகளால்‌ பிராண்டியும்‌, நெட்டித்‌ தள்ளியும்‌
பார்த்தாள்‌. துரைக்கு ஒரு குலுக்கலும்‌ ஏற்படவில்லை. கையைத்‌
தலையில்‌ வைத்துக்கொண்டு வெறுமனே சிலையாக உட்கார்ந்து
கொண்டிருத்தான்‌.

கணவனிடம்‌ சிறிதுநேரம்‌ சண்டை போட்டு முடித்ததும்‌,
மரியத்திற்க்குச்‌ சலிப்புத்‌ தோன்றியது. அவன்‌ வராண்டாவில்‌
மல்லாந்து விழுந்து, தன்‌ மார்பில்‌ தானே அடித்துக்‌ கொண்டு
ஒப்பாரி வைத்தாள்‌. மாத்தானைச்‌ சிறிது நேரம்‌ அது போல்‌
அடித்துவிட்டால்‌ அதற்கும்‌ பிராயசித்தமாக தனக்குத்‌ தானே
அடித்துக்கொண்டு ஒப்பாரி வைப்பது மரியத்தின்‌ பழக்கம்‌..

அப்போது, பிள்ளைகள்‌ தாயின்‌ அருகே சென்று, என்ன செய்வது
என்று தெரியாமல்‌ மிரண்டு தேம்பிக்கொண்டு நிற்பார்கள்‌.
மனைவியும்‌ குழந்தைகளும்‌ அழுவதைப்‌ பார்க்கும்போது மாத்தன்‌
நிம்மதியில்லாமல்‌ கைகளை ஊன்றி எழுந்து எங்கேயாவது
கொஞ்சம்‌ தூரம்‌ போய்‌ உட்கார்ந்து, கால்‌ நகங்களைக்‌ கிள்ளிக்‌
கொண்டோ, காதுக்குள்ளே கோழி இறகை விட்டுத்‌ துருவிக்‌
கொண்டோ அல்லது வேறெதாவதோ செய்து கொண்டிருப்பான்‌.

சிறிது நேரம்‌ சென்றதும்‌ ஆர்ப்பாட்டங்கள்‌ ஓய்ந்தன.

மரியம்‌ எழுந்து சென்று கஞ்சிக்காய்ச்சி மரவள்ளிக்கிழங்கை
வேகவைத்துத் தொட்டுக்கொள்ளத்‌ தயார்‌ செய்தாள்‌.

"ஒப்பனக்கூப்புடுடி" என்று மரியம்‌ மேரிக்குட்டியிடம்‌ கூறினாள்‌.
மேரிக்குட்டி முற்றத்திற்கு ஓடினாள்‌.

மாத்தன்‌ முற்றத்தில்‌ உட்கார்ந்து, இணைசேர்ந்து ஒன்றோ
டொன்று ஓட்டிக்‌ கொண்டு நகரும்‌ இரண்டு பிராணிகளைப்‌
பார்த்து ரசித்துக்‌ கொண்டிருந்தான்.

"கஞ்சி குடிக்க வாப்பா" என்று மேரிக்குட்டி அழைத்தாள்‌.

மாத்தன்‌ அவள்‌ கூறியதைக்‌ கேட்காத மட்டில்‌ இருந்தான்‌.
அவன்‌ அந்த சிவந்த இணைகளை நோக்கி கீழ்‌ உதட்டைக்‌
கோணலாக்கி, வெளியே தள்ளி நீட்டிக்‌ கொண்டு ஏதோ
காரியமாக சிந்தித்துக்கொண்டிருந்தான்‌.

திடீரென அவன்‌ அந்தப்‌ பிராணிகளைப்‌ பிடித்து நிறுத்தி,
அவைகளை இன்பச்‌ சேர்க்கையிலிருந்து தன்‌ பலத்தை
உபயோகித்து வேறுபடுத்த முயன்றான்‌. அவைகள்‌ பிரிவதாக
தெரியவில்லை. அவன்‌ ஒரு கல்லை எடுத்து அவைகளின்‌ நடுவே ஒரு
குத்துக்‌ குத்தினான்‌.

அந்த ஜீவன்கள்‌ இணைபிரியா இன்ப உறவுடன்‌ நசுங்கிச்‌
செத்தன. சிவத்த தோல்‌ கிழிந்து, அவைகளின்‌ இரத்தத்திலிருந்து
ஒரு வெண்மையான பொருள்‌ வெளியே பிதுங்கி விழுந்தது.
மாத்தன்‌ அதைப்‌ பார்த்துச்‌ சிரித்தான்‌.

"கஞ்சிக்‌ குடிக்க வாப்பா" என்று மேரிக்குட்டி அவன்‌ தோளைப்‌
பிடித்து இழுத்தாள்‌.

மாத்தன்‌ எழுந்து அடுக்களைக்குச்‌ சென்றான்‌.

தாயும்‌, தந்தையும்‌ பிள்ளைகளும்‌ கஞ்சிக்‌ குடிக்க வட்டமாக
உட்கார்ந்தூர்கள்‌.

கஞ்சி குடித்துக்கொண்டிருக்கும்போது, "நம்ம மரவள்ளிச்‌
செடிகளையெல்லாம்‌ பன்னி பூந்து நாசமாக்கிட்டுது' என்று மரியம்‌
கூறினாள்‌.

மாத்தன்‌ அதைச்‌ கேட்டதாகக்‌ கூடக்‌ காட்டிக்கொள்ளவில்லை.
அவன்‌ அப்போதும்‌ அந்தப்‌ பிராணிகள்‌ நசுங்கி செத்த காட்சியை
நினைத்து ரசித்துக்‌ கொண்டிருந்தான்‌.

"தே தண்டமே, கேக்குறியா... நம்ம மரவள்ளிச்‌ செடிங்கள
யெல்லாம்‌ பன்னித்‌ தோண்டி தாறுமாறாக்கிட்டுது" என்று கஞ்சிக்‌
கையை மாத்தனுடைய மூக்கிற்கு நேராகச்‌ சுட்டிக்‌ காட்டி மரியம்‌
உரக்க மீண்டும்‌ கூறினாள்‌.

"பன்னிக்கு வெடி வைக்கணும்‌" என்று சேனா திபதி 'ஃபயர்‌'
ஆர்டர்‌ கொடுப்பதுபோல்‌ மாத்தன்‌ கட்டளையிட்டான்‌.

"ஆங்‌...செய்யலாமா? நான்‌ போத்தச்சங்கிட்ட துப்பாக்கிய
வாங்கிக்கிட்டு வறேன்‌. ராத்திரிக்கு நீ மலைக்குப்‌ போயி காவக்‌
காத்துப்‌ பன்னியச்சுடறியா?" என்று மரியம்‌ ஆவேசத்துடன்‌
கேள்வி கேட்டாள்‌.

மாத்தன்‌ மறுபேச்சு பேசவில்லை. அவள்‌ அதுபோல்‌
சொல்வாள்‌ என்று அவன்‌ எதிர்பார்க்கவில்லை.

"பன்னியச்‌ சுடறியா?" மரியம்‌ தன்‌ கையை மாத்தனுடைய
மூக்கிற்கு நேராக நீட்டி மீண்டும்‌ கேட்டாள்‌.

மாத்தன்‌ மேலுதட்டைக்‌ கீழ்ப்பக்கம்‌ நீட்டி ஆலோசித்தான்‌,
மிகவும்‌ கெளரவத்துடன்‌ ஏதாவது யோசிக்கும்போது மட்டுமே,
அவனுடைய மேலுதடு தபால்‌ பெட்டியின்‌ துவாரத்தைப்‌ போல்‌
வெளியே தள்ளி நிற்கும்‌.

"கறித்துண்டுல வெடிகள மறைச்சு வெச்சு பன்னியக்‌ கொல்ல
லாம்‌" என்று மாத்தன்‌ மற்றொரு உபாயத்தைச்‌ சொன்னான்‌.

மரியம்‌ அதற்குச்‌ சம்மதித்தாள்‌.

அன்று மாலையே அவள்‌ போத்தச்சன்‌ வீட்டுக்குச்‌ சென்றாள்.
கொஞ்சம்‌ பொட்டாஷ்ஷும்‌, ரெட்‌ ஆர்சனிக்கும்‌ வாங்கி வந்து
வெடிகள்‌ கட்டி இறைச்சித்‌ துண்டுகளில்‌ மறைத்து மரவள்ளிச்‌
செடிகளுக்கு இடையே வைத்தாள்‌.

தன்‌ நிலத்தில்‌ இறந்துகிடக்கும்‌ பன்றிகளைப்‌ பார்க்க மறுநாள்‌
காலையில்‌ அவள்‌ ஓடினாள்‌. ஒரு குள்ளநரி மட்டும்‌ மண்டை
பிளந்து செத்துக்கிடந்தது. பன்றியின்‌ ஒரு ரோமம்கூடக்‌ கிடைக்க
வில்லை. அன்றைக்கும்‌ அந்தத்‌ திருட்டுக்‌ கழுதைகள்‌ அங்கே வந்து
சென்றதைத்‌ தெளிவாக்குவதுபோல்‌ மீதமிருந்த மரவள்ளிச்‌
செடிகள்‌ ஒடிந்து செறிக்‌ கிடந்தன.

## 19

புதியவர்கள்‌ வந்து குடியமர்ந்து மாதங்கள்‌ பல கழிந்தன. அந்தப்‌
பிரதேசத்தில்‌ உள்ளவர்களும்‌, குடியேறியவர்களும்‌ பொதுவாக
ஒருவருக்கொருவர்‌ விட்டுக்கொடுத்து இணங்கி ஒன்று சேரவில்லை.
ஊர்‌ விட்டு ஊர்‌ வந்தவர்களான 'திருவிதாங்கூர்‌ அண்ணாச்சி
களை' பொதுவாக அவ்வூர்‌ மக்கள்‌ விரும்பவில்லை. அதனால்‌
அவர்கள்‌ சந்தேகமும்‌, பொறாமையும்‌ கலந்த முணுமுணுப்புக்‌
களுடன்‌ தங்களின்‌ எதிர்ப்புக்ளைப்‌ பிரகடனப்படுத்தத்‌
தொடங்கினார்கள்‌.

குடியேறியவார்களின்‌ நடவடிக்கைகளும்‌ அனுசரித்துப்‌ போகும்‌
எண்ணத்தில்‌ இருக்கவில்லை. அவர்கள்‌ தங்கள்‌ மனதில்‌, 'இங்கே
இருப்பவர்கள்‌ சுத்த மடையர்கள்‌, விலைமிகுந்த காட்டு
நிலங்களை அருகில்‌ வைத்திருந்தும்‌, அதைக்‌ கவனிக்காமல்‌ மேலே
பார்த்து நடக்கும்‌ முட்டாள்கள்‌. எப்படிக்‌ காட்டுநிலங்களைப்‌
பணக்கூம்பாரங்களாகா மாற்றலாமென்று நாங்கள்‌ இவர்களுக்கு
கற்றுத்‌ தருவோம்‌. எங்கள்‌ பணத்திற்கு முன்னால்‌ இவர்களை
மாடுகளைப்போல்‌ வேலை செய்விப்போம்‌. இந்தக்‌ காட்டு
சாம்ராஜ்யத்தை நாங்கள்‌ இங்கே ஸ்தாபிப்போம்‌ என்றெல்லாம்‌
எண்ணினார்கள்‌.

குடியேறியவர்களின்‌ சுபாவமும்‌ வாழ்க்கை முறைகளும்‌ அவ்வூர்
மக்களிடம்‌ வெறுப்பை உண்டாக்கின.

உபதொழில்களிள்‌ மட்டும்‌ ஈடுபட்டு, யாருக்கும்‌ எந்த
உபத்திரமும்‌ கொடுக்காமல்‌ வாழ்க்கையை நடத்தும்‌ பொறுமை
சாலிகளான ஏழை கிறிஸ்துவக்‌ குடும்பங்களுடன்‌, அவர்களுக்கு
உதவுபவர்கள்‌ என்று கூறிக்கொண்டு சில கருங்காலிகளும்‌ புகுந்து
விட்டிருந்தார்கள்‌. திருவிதாங்கூரில்‌ பெரிய பெரிய குற்றங்களைச்‌
செய்துவிட்டு மலபாரில்‌ தஞ்சம்‌ புகுந்த சில கேடிகளும்‌,
ஏமாற்றவும்‌ திருடவும்‌ மலபாரில்‌ காட்டுக்‌ கிராமங்களில்‌ புது
முறைகளை ஏற்படுத்திய சில போக்கிரிகளும்‌, வேலையொன்றும்‌
செய்யாமல்‌ வாயால்‌ மட்டுமே வாழ்க்கையை ஓட்டும்‌ சில ஏஜண்டு
களும்‌ அந்தக்‌ கூட்டத்தில்‌ இருந்தார்கள்‌. நியாய அநியாயங்களைப்‌
பார்க்காமல்‌ எந்தக்‌ குறுக்கு வழிகளிலாவது அதிக நிலங்களைக்‌
கைப்பற்றியும்‌ அவ்வூர்‌ வேலையாட்களை மோசடியாக
வஞ்சித்தும்‌, அநியாயமாகப்‌ பயமுறுத்தியும்‌, ரெளடித்தனமாக
அடித்தும்‌ வேலை வாங்கப்‌ புறப்பட்ட சில ராட்சஸப்‌ புள்ளிகளும்‌
இருந்தார்கள்‌.

இந்தப்‌ பசங்களால திருவிதாங்கூருக்காரங்க நெறத்தப்‌
புரிஞ்சிக்க முடியல. நாங்க 'வட்டம்‌' கொடுத்து இந்த நெலங்கள
வாங்கி, மொதல்‌ போட்டு, உடம்புக்‌ கஷ்டப்பட்டு உண்டாக்கிய
வெளச்சலு இது. இங்க பூந்தா காலைச்‌ சொழட்டி மடக்கி
ஒடிச்சிடுவோம்னு சொல்லிடு.

ஊர்க்காரர்கள அவர்களின்‌ விளைச்சல்களைத்‌ திரும்பிப்‌
பார்க்கக்கூடப்‌ போகவில்லை. விபரீதமான முறையில்‌ அடுத்தவர்‌
களின்‌ விளைச்சலில்‌ தங்கள்‌ செல்வாக்கை நடத்த அவர்கள்‌
துணிந்ததுமில்லை.

திருட்டுக்கள்‌ அதிகமாயின. குஞ்சப்ப நம்பியாரின்‌
மனைகளிலிருந்து நான்கு வாழைக்குலைகள்‌ திருடு போயிருந்தன.
அம்புக்குறுப்பின்‌ தோட்டத்திலுள்ள பலா மரத்திலிருந்து
இரண்டு பெரிய பலாப்பழங்களை யாரோ அறுத்துக்கொண்டு
போய்‌ இருந்தார்கள்‌. காவுதியன்‌ ஓணக்கனின்‌ பசுங்கன்றைக்‌
காணவில்லை. கூனன்‌ கனாரனின்‌ வராண்டாவில்‌ வை த்திருந்த
தண்ணீர்ச்‌ சொம்பு போனவழி தெரியவில்லை. ஆசாரி
கேளப்பனின்‌ தச்சு ஆயுதப்பெட்டி திடீரென்று மாயமாய்‌
மறைந்து விட்டது. கொடியில்‌ காய வைத்திருந்த துணியையும்‌,
சமையல்கட்டு முற்றத்தில்‌ வைத்திருந்த பாத்திரங்களையும்‌
இரவாணத்தில்‌ சொருகியிருந்த விவசாயக்‌ கருவிகளையும்‌,
பட்டியில்‌ கட்டியிருந்த பசுவையும்‌ பொழுது விடிந்து பார்த்த
போது அங்கே காணவில்லை.

ஏடாகூடமான பேச்சுக்களும்‌ அடிதடியும்‌ அதிகமாயின.
இரண்டு கொலைகள்‌ அந்தச்‌ சுருங்கிய எல்லைக்குள்‌ நடந்தன.
பரம்பரை பரம்பரையாக அமைதியும்‌ குளுமையும்‌ பரவியிருந்த
கிராமங்களில்‌, ஆபத்துக்கு அறிகுறியான சிகப்புத்‌ தொப்பிகள்‌
நடமாடத்‌ தொடங்கின, அங்கே நடக்கும்‌ காரியங்களில்‌ போக்கும்‌
சமாதானத்தில்‌ முடிவதாக இல்லை.

குடியேறிய கிறிஸ்தவர்களின்‌ பின்னால்‌, இயேசு
மிஷனரியினரின்‌ பிரதிநிதிகளாக பைபிளையும்‌ சுமந்து கொண்டு,
சில பாதிரிகளும்‌ ஃபாதர்களும்‌ புறப்பட்டு வந்தனர்‌. பாவிகளுடன்‌
மதமும்‌ காடுமலைகள்‌ ஏறிப்போக வேண்டியதாகிவிட்டதல்லவா?
அந்த தேவதூதர்கள்‌ நரியும்‌ காட்டுயானையும்‌ நிறைந்திருந்த
குறுங்காடுகளை வெட்டிச்‌ சுத்தமாக்கி மாதா கோயிலும்‌ பள்ளிக்‌
கூடமும்‌ கட்டினார்கள்‌. காட்டு தெய்வங்களின்‌ கல்லையும்‌
இடத்தையும்‌ கொத்திக்‌ கிளறி, அங்கே சுத்த மரியாளின்‌
சலவைக்கல்‌ பிரதிமையைப்‌ பிரதிஷ்டை செய்தார்கள்‌. காட்டுக்‌
கழுகுகள்‌ இறக்கையை விரித்துப்‌ பறந்து திரிந்த வானாந்திர
வெளியில்‌, மிக உயரத்தில்‌ பிரமிப்பூட்டும்‌ உருவத்தில்‌ ஒரு
சிலுவையையும்‌ நட்டார்கள்‌.

அந்தி நேரத்தில்‌ மின்மினிப்பூச்சிகளுக்குப்‌ பதில்‌, அங்கே
மெழுகுவாத்திகள்‌ பிரகாசித்தன. மணியோசை முழங்கியது.
கூட்டுப்‌ பிராத்தனையும்‌, பாவமன்னிப்பும்‌, வேண்டுதலும்‌,
திருவிழாவும்‌ முறையாக நடந்தன.மாதா கோயிலைத்‌ தொட்டுக்‌
கொண்டு ஒரு கிறிஸ்துவச்‌ சுடுகாடும்‌ ஏற்பட்டு வந்தது.

## 20

பால்‌ பாலங்கோட்டு முதலாளியின்‌ வருகையைச்‌ சேர்ந்த
ஐந்நூறு எக்கர்‌ நிலங்கள்‌ முழுவதையும்‌ எழுதி வாங்கி, தன்‌
வசப்படுத்தினான்‌. தன்‌ எல்லையில்‌ வேலிகட்டி உறுதி செய்து
கொள்வதற்குக்‌ கொஞ்சம்‌ பணம்‌ செலவாயிற்று. அவன்‌ தன்‌
இடத்திற்கு 'பட்லாம்‌ எஸ்டேட்‌' என்ற பெயரை வைத்தான்‌.
எஸ்டேட்‌ முழுக்க விவசாயம்‌ செய்ய வேண்டுமென்பதுதான்‌
அவன்‌ ஆசை.

பீர்‌ மேட்டில்‌ ஏதோ ஓர்‌ எஸ்டேட்‌ மேனேஜர்‌ பதவியில்‌
இருந்ததாகக்‌ கூறிக்கொண்டு வந்த பாப்பச்சன்‌ என்பவன்‌ பாலின்‌
காரியஸ்தனாகி விட்டான்‌.

எஸ்டேட்டில்‌ வேலைக்காரர்கள்‌ கிடைக்காமல்‌ பால்‌ பெரிய
சங்கடத்தில்‌ மூழ்கினான்‌. சுற்று வட்டாரங்களிலுள்ள கிராமத்‌
தார்களில்‌ முக்கால்வாசிப்‌ பேர்களும்‌, தங்களிடமிருந்த சொற்ப
நிலங்களில்‌ சொந்த விவசாயத்தில்‌ கவனம்‌ செலுத்தினார்கள்‌.
மத்தியானம்‌ வரையில்‌ அவர்கள்‌ தங்கள்‌ பழைய முதலாளிகளின்‌
நிலங்களில்‌ வேலை செய்யவேண்டும்‌. தலைமுறை தலைமுறையாக
நடந்துவருகின்ற வழக்கம்‌ இது. அவர்களைத்‌ தங்கள்‌ நிலங்களுக்கு
வேலைக்குத்‌ திரும்பிக்‌ கொண்டு போக வழி தெரியாமல்‌ புதிய
நிலங்களின்‌ சொந்தக்காரர்கள்‌ பதுங்கினார்கள்‌. திருவிதாங்கூரி
லிருந்து வந்த ஏழைகளாலும்‌ பாலுக்கு உதவி செய்ய முடிய
வில்லை. தங்களுக்குக்‌ கிடைத்த புது நிலங்களை விவசாயத்திற்கு
உபயோகமாக்க, அந்த ஏழைகள்‌ இரவு பகலாகக்‌ கஷ்டப்பட்டுக்‌
கொண்டிருக்கிறார்கள்‌.

ஒரு நாள்‌ விடியற்காலையில்‌ பாலும்‌ காரியஸ்தன்‌ பாப்பச்சனும்‌
ஜானினுடைய பங்களா படிக்கட்டில்‌ வந்து நின்றார்கள்‌.

மலைச்சரிவுகளில்‌ மூடுபனி இன்னும்‌ மறையவில்லை. வெட்டுக்‌
கத்தியும்‌, மண்வெட்டியும்‌ எடுத்துக்கொண்டு, கிராம வேலை
யாட்கள்‌ முதலாளியின்‌ மலைகளுக்குச்‌ சென்று கொண்டிருந்‌
தார்கள்‌.

முட்டி மறையாத தலை துவட்டும்‌ துண்டை இடுப்பில்‌ சுற்றி
மறைத்து, கிழிசல்கள்‌ மட்டுமே மீதியிருந்த ஒரு நீண்ட காக்கிச்‌
சட்டையை அணிந்த கிழவன்‌ ஒருவன்‌, பெரிய மண்வெட்டியை,
கோளில்‌ தூக்கிக்கொண்டு அந்த வழியாக வந்தான்‌.

"என்னா பெரியவரே, ஒங்க எஜமான்‌ மலைக்குப்‌ போறிங்க
போலிருக்கு?" என்று பால்‌, தானே அறிமுகம்‌ செய்து கொள்வது
போல்‌ புன்னகை புரிந்துகொண்டே கிழவனை வரவேற்றான்‌.

முதலாளியின்‌ தரிசனத்தைக்‌ கண்டு. சிறிது அபிமானத்துடனும்‌
வணக்கத்துடனும்‌ கிழவன்‌ சிரித்தவாறு தயங்கி நின்றான்‌.

பால்‌ தன்‌ ஜிப்பாவின்‌ சைடு பாக்கெட்டிலிருந்து தங்க முலாம்‌
பூசிய சிகரெட்டுப்‌ பெட்டியை உருவி எடுத்துக்‌ திறந்து, ஒரு
சிகரெட்டை இழுத்து வாயில்‌ வைத்து, ஒன்றைப்‌ பாப்பச்ச
னிடமும்‌, கொடுத்து, தீவைத்துக்‌ கொண்டே கிழவனிடம்‌
"பெரியவரு பேரு என்னா?" என்று கேட்டான்‌.

"சாத்து" என்று கிழவன்‌ சிரித்துக்கொண்டே பதில்‌ சொன்னான்‌.

"ஒங்க எஜமான்‌ மலைக்கு வேலை செய்யப்போனா எவ்வளவு
கூலி கிடைக்கும்‌?" என்று பால்‌ கேட்டான்‌.

"ஆறணா கெடைக்கும்‌" என்று சாத்து தலையாட்டிக்கொண்டு
சொன்னான்‌.

"ஆறனாவா?" பால்‌ புகைக்கிற சிகரெட்டை உயர்த்திப்‌ பிடித்து
வாயைத்திறந்து ஆச்சரியப்படுவது போல்‌ நடித்து, பாப்பச்சன்‌
முகத்தைப்‌ பார்த்தான்‌.

"ஆறணாதான்‌ மொதலாளி" என்று சாத்து தலை சாய்த்து
உறுதிப்படுத்திச்‌ சொன்னான்‌. பால்‌ தன்‌ உதடுகளை சுளித்து
கிழவனின்‌ முகத்தில்‌ பரிதாபமான பார்வையைப்‌ பதித்து, என்னா
பெரியவரே இப்படி சொல்றீங்க? மலையில்‌ கல்லுலேயும்‌, முள்ளு
லேயும்‌ சூடுபறக்கும்‌ வெய்யிலிலேயும்‌ தடியைத்‌ தண்ணீராக்கி
வேலை செய்தும்‌ எஜமான்‌ தூக்கி எறியற கூலி வெறும்‌
ஆறணாவா? நான்‌ நம்பமாட்டேன்‌. என்று கூறினான்‌.

பால்‌ மூக்கில்‌ விரலை வைத்து, என்னவோ துர்நாற்றத்தைச்‌
சுவாசித்தது போல்‌ நடித்து, நான்கு பக்கமும்‌ ஒருமுறை பார்த்து
விட்டு, "டேய்‌, பாப்பச்சா, இதக்‌ கேட்டியாடா இந்த பெரியவரு
சொல்றத?" என்று பாப்பச்சன்‌ எதிரே திரும்பி நின்று, "இவுங்‌
களுக்கு கெடைக்கிற கூலி ஆறணாதானாம்‌. கொலைபா தகமில்லை
யாடா இது?" என்று கேட்டான்‌.

"கொலை பாதகம்‌ தான்‌" என்று பாப்பச்சன்‌ தலையைத்‌
தாழ்த்தி ஆமோதித்தான்‌.

"ஒங்களுக்கு மனைவிமக்க இல்லீங்களா பெரியவரே?" என்று
பாப்பச்சன்‌ விசாரித்தான்‌.

"ரெண்டு பிள்ளைங்களும்‌ ஒரு கெழவியும்‌ இருக்காங்க. அவ
போன வருஷமே போயிட்டா."

"போயிட்டாங்களா? எங்கே?" என்‌ று கேட்டான்‌ பாப்பச்சன்‌.

"செத்துட்டாங்கன்னு சொல்றாருடா" என்று பால்‌ பாப்பச்ச
னுக்குப்‌ புரியவைத்தான்‌.

"இப்படிக்‌ கெடைக்கிற இந்த ஆறணா, ஒன்‌ குடும்பச்‌
செலவுக்குப்‌ போதுமா?" என்று பாப்பச்சன்‌ புகையும்‌
சிகரெட்டுள்ள தன்‌ விரலைச்‌ சாத்துவைப்‌ பார்த்து நீட்டிக்‌
கொண்டு கேட்டான்‌.

"கஷ்டம்தான்‌. கொஞ்சம்‌ சேப்பங்கிழங்கு வெச்சிருக்கு."

"அப்படின்னா, நீங்க சொந்த விவசாயம்‌ மட்டும்‌ செஞ்சாப்‌
போதாதா பெரியவரே? இத்க ஆறணாவுக்காக காட்டுக்குப்‌
போயி ஏன்‌ கஷ்டப்படறீங்க? தெரியாமத்தான்‌ கேக்கறேன்‌."

"நாங்க, பரம்பரைப்‌ பரம்பரையாக எஜமானங்க
வெலையாளுங்க. நாங்க வேலைக்குப்‌ போலலைன்னா எஜமான்‌..."

"எஜமான்‌ என்ன செஞ்சிடுவாரு?"

"அப்புறம்‌ ஒரு ஒதவியும்‌ செய்யமாட்டாரு."

"ஓகோ!" என்று பரிகாசத்துடன்‌ குலுங்கிச்‌ சிரித்த பாப்பச்சன்‌,
இந்த ஆறணாவைத்‌ தூக்கி எரியறதே பெரிய ஒதவிதானோ?"
என்று கேட்டான்‌.

எங்க ஊர்ல கூலிக்காரனுக்கு எவ்வளவு கூலின்னு ஓங்களுக்குத்‌
தெரியுமா?" என்று பால்‌ கேட்டான்‌. "தெனம்‌ மூணு ரூவா -
அதாவது பிரிடிஷ்‌ மூணு ரூவா" என்று அவனே பதிலும்‌ கூறினான்‌.

"?"

"மூணு ரூவாயும்‌, மத்தியானத்துக்கு வயிறு நிறையப்‌ பழைய
அரிசிக்‌ கஞ்சியும்‌ வள்ளிக்கிழங்கு தொட்டுக்கயும்‌ உண்டு" என்று
பாப்பச்சன்‌, பால்‌ சொன்னதற்கும்‌ மேலே கொஞ்சம்‌ பொடி
சேர்த்துச்‌ சொன்னான்‌.

"மம்முட்டிய எடுத்துக்கிட்டு நெலத்துல கால வைச்சாலே
போதும்‌. மூணு ரூவாயும்‌ மத்தியானச்‌ சாப்பாடும்‌ நிச்சயமாகி
விடும்‌" என்று பாப்பச்சன்‌ மேலும்‌ தன்‌ தலையில்‌ கையை வைத்து
சத்தியம்‌ செய்வது போல்‌ கூறினான்‌.

"எங்க ஊருல கூலிக்கரன்னும்‌ மொதலாளின்னும்‌ வித்தியாசமே
இல்ல" என்று கூறிய பால்‌, 'மம்முட்டிய எடுத்துக்கிட்டு வேலை
செய்யப்போனா அவனும்‌ மனுசனில்லியா? எங்க ஊருல வேலைய
முடிஞ்சுட்டா கூலிக்காரனும்‌ மொதலாளியும்‌ ஒண்ணா குடிச்‌
சிட்டுச்‌ சீட்டாடுவாங்க. இந்த மலவாரு ரொம்ப மோசமான ஊரு.
எஜமான்‌ படுக்கையில்‌ படுத்துப்‌ பொறள்றான்‌. ஏழைங்க மலைய
மைதானமாக்கறாங்க. எஐமான்‌ ஆறணாவைத்‌ தூக்கி எ றியறான்‌.
நல்ல கதையா இருக்கு இது!" என்று தூபம்‌ போட்டான்‌.

"இதப்‌ பாருங்க பெரியவரே!" என்று ஆரம்பித்த பாப்பச்சன்‌
பாலின்‌ வாயிலிருந்து வந்த பிரசங்கத்தைக்‌ கேட்ட பின்‌, தன்‌
சிகரெட்‌ துண்டைக்‌ தூக்கி எறிந்துவிட்டு, அந்தக்‌ கிழவனைப்‌
பார்த்துக்‌ கூறினான்‌.

அதோ அந்த மலைச்சரிவுகள்ல பசுமையாத்‌ தெரியற
பயிரெல்லாம்‌ ஒங்களப்‌ போல ஏழைங்களோட உஷ்ணப்‌ பெருமூச்‌
சாலும்‌, வெயர்வையாலும்‌ வளமாக்கிய து தானே? அதுல எஜமா
னோட கண்ணுங்களத்‌ தவிர காலடியாவது பதிஞ்சிருக்குமா?
ஆனா, அந்த வெளைச்சலோட பலனை அனுபவிக்கும்போது
மட்டும்‌ நீங்க வெளியே போயிடணும்‌. அவைகளை விக்கும்போது
எத்‌தனையாயிரம்‌ ரூவா எஜமானுக்கு கெடைக்குது? அதில்‌ ஒரு
பைசாவாவது ஒங்களுக்குக்‌ கொடுக்கறாங்களா? ஓங்களுக்குக்‌ கறி
வறுத்துச்‌ சாப்பிடணும்னும்‌, நல்ல சட்டை போட்டுக்கிட்டு
நடக்கணும்னும்‌ ஆசையில்லையா? கண்டிப்பா இருக்கும்‌. நீங்களும்‌
மனுசங்கதானே? அந்த ஆசைகளயெல்பாம்‌ மனசுல ஒதுக்கிக்கிட்டு,
மாடுங்களப்‌ போல வேலை செஞ்சு சாவறீங்க ஆறணாவுக்கு
அரிசியும்‌ மொளா சாமானும்‌ வாங்கினப்பொறவு கருவாடப்‌
பாத்துட்டா கண்ணை மூடிக்கவேண்டியது தான்‌. இதயெல்லாம்‌
நீங்க ஏத்துக்கறதனால்‌ தான்‌ ஒங்களுக்கு எதுவும்‌ கெடைக்கல.
மத்தவங்களக்‌ குத்தம்‌ சொல்லி என்ன புண்ணியம்‌?"

பாப்பச்சன்‌ தன்‌ இறுதிப்‌ பிரசங்கத்தில்‌, இறுதி பாகத்தை ஒரு
கம்யூனிஸ்டின்‌ பிரசங்கத்திலிருந்து கடன்‌ வாங்கி இருந்தான்‌.
சாத்துவுக்கு சிலதெல்லாம்‌ புரியவில்லை. என்றாலும்‌,
அவர்கள்‌ கூறியதில்‌ ஏதோ விஷயம்‌ இருக்கிறது என்றும்‌ தோன்றா
மலில்லை. அவனுடைய முகத்தில்‌ அசட்டுத்தனமும்‌ சோம்பலும்‌
ஏமாற்றமும்‌ சேர்ந்து ஒரு வகை அழுகையாக உருமாறிற்று.

"டேய்‌ பாப்பச்சா, நீ பங்ஙளாவுக்குப்‌ போயி என்‌
பொட்டியிலேந்து ஒரு நல்ல முண்டாப்‌ பாத்து எடுத்துட்டு வா.
நான்‌ இந்த பெரியவரப்‌ பாத்ததும்‌ என்னோட செத்துப்போன
அப்பாவ நெனைச்சிக்கிட்டேன்‌. பெரியவரு நல்ல முண்டை
யாவது சுத்திக்கிட்டு போவட்டும்‌. இவுரு இங்குள்ள மொதலாளி
யோட அடிமைன்னாலும்‌ நம்ம பக்கத்து வூட்டுக்காரருதானே?
சீக்கிரமா எடுத்துக்கிட்டு வா," என்று பாப்பச்சனுடைய தோளில்‌
தட்டினான்‌ பால்‌.

பாப்பச்சன்‌ ஒரு புதுத்துண்டை எடுத்துக்கொண்டு திரும்பி
வந்தான்‌.

பால்‌ அந்தத்‌ துணியைக்‌ கிழவனுக்கு நேராக நீட்டி, "பெரியவரே,
இத வாங்கிக்குங்க, ஒங்க நெலமையப்‌ பார்த்ததும்‌ எனக்கு மனசு
பொறுக்கல" என்று கூறினான்‌.

சாத்து மிகவும்‌ அடக்கத்துடனும்‌ நன்றியுடனும்‌ அந்தத்‌
துண்டை வாங்கிக்‌ கக்கத்தில்‌ வைத்து, பாலை வணங்கிவிட்டு மலை
மேல்‌ கஷ்டப்பட்டு நடந்தான்‌.

---
