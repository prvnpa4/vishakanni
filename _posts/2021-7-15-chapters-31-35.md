---
layout: post
comments: true
title: அத்தியாயங்கள் 31 - 35
---

## 31

ஒரு ஞாயிற்றுக்கிழமை.

மரியம்‌, மேரிக்குட்டியையும்‌ ஜானியையும்‌ குளிப்பாட்டிச்‌ சுத்தம்‌
செய்து, புதுச்‌ சட்டைகளை அணிவித்து சேர்த்து நிறுத்தினாள்‌.
அவளும்‌ குளித்துவிட்டு, வெள்ளைத்‌ துணியால்‌ விசிறி மடித்து
உடுத்திக்கொண்டு, புதுச்சட்டையை அணிந்து, ஒரு புதுமுண்டை
மேலே போட்டுக்கொண்டு குழந்தைகளுடன்‌ மாதா கோயிலுக்குப்‌
புறப்பட்டாள்‌.

அவள்‌ குழந்தைகளை அழைத்துக்கொண்டு, தவறாமல்‌ எல்லா
ஞாயிற்றுக்கிழமைகளிலும்‌ மாதா கோயிலுக்குச்‌ செல்வதுண்டு.

மாதா கோயிலில்‌, "கன்னிமாதாவே, சுத்த மரியாளே இந்த
அடிமைகளோட எளிய பிரார்த்தனையை ஏற்றுக்கொள்ளுங்கள்‌.
கொழந்தைகளும்‌ இவைகளோட அப்பனும்‌ என்னிக்கும்‌ சொகமா
இருக்க அருள்புரியணும்‌... எங்க வெவசாயம்‌ அதிகரிச்சு, நாங்க
அதிக நெலங்களுக்குச்‌ சொந்தக்காரங்களாகவும்‌ போது, இந்த
அடிமை வேண்டுதல முடிக்கிறேன்‌--கோயில்ல இந்த அடிமைங்க
வகையறா பெரிய வெள்ளிச்‌ சிலுவைய நட்டு வைக்கும்‌..." என்று
அவள்‌ பிரார்த்திப்பாள்‌.

ஆமாம்‌, செல்வநிலை அதிகரிக்கும்போது கோயிலுக்கும்‌ பெரிய
வெள்ளிச்சிலுவை ஒன்றைக்‌ காணிக்கையாகச்‌ செலுத்த வேண்டு
மென்பது மரியத்தின்‌ மிகப்‌ பெரிய ஆசை. பலி பீடத்தில்‌ மெழுகுத்‌
திரிகளின்‌ கூட்டுப்‌ பிரகாசத்தில்‌ அவளுடைய பெரிய வெள்ளிச்‌
சிலுவை ஒளிர்ந்து கொண்டிருக்கும்‌ காட்சியைத்‌ தன்‌ மனத்துக்குள்‌
தரிசித்தாள்‌ மரியம்‌.

பிரார்த்தனைக்கு வருபவர்கள்‌, "அது பள்ளிப்பிரம்பில்‌ மாத்தன்‌
மனைவி மரியத்தோட சிலுவ" என்று அந்தச்‌ சிலுவையைச்‌
சுட்டிக்காட்டிப்‌ பேசுவார்கள்‌.

மரியத்தின்‌ காலம்‌ முடிந்ததும்‌ அங்கு வரும்‌ மக்கள்‌ அதைப்‌
பார்த்ததும்‌ மரியத்தை நினைத்துக்கொள்வார்கள்‌. ஜானியும்‌
மேரிக்குட்டியும்‌ - அவர்கள்‌ பெரியவர்களாகித்‌ தங்கள்‌ குழந்தை
களைக்‌ கையில்‌ பிடித்து அழைத்து வருவார்கள்‌ - அந்தச்‌ சிலுவை
யைத்‌ தங்கள்‌ குழந்தைகளிடம்‌ காட்டி, அது ஒங்க பாட்டி செஞ்சி
வெச்ச சிலுவை" என்று கூறி அவர்களுக்குப்‌ புரிய வைப்பார்கள்‌.

இரத்தம்‌ புரண்ட சிலுவையைச்‌ சுமந்து நிற்கும்‌ இயேசுவும்‌,
ஒளி வட்டத்துடன்‌ கூடிய கன்னி மரியாளும்‌, புண்ணியாத்‌
மாக்களும்‌ உள்ள உருவங்களுக்கு முன்னால்‌, மரியத்தின்‌ கற்பனை
நினைவு என்றும்‌ சுழன்று கொண்டிருக்கும்‌.

ஆனால்‌ மாத்தனின்‌ எண்ணங்கள்‌ வேறாக இருந்தன. பிடித்துக்‌
தள்ளினாலும்‌, கட்டி இழுத்துச்‌ சென்றாலும்‌ அவன்‌
கோயிலுக்குச்‌ செல்வதில்லை; கோயிலுக்கு அருகில்‌ கூடப்‌
போவதில்லை.

மாத்தன்‌ மிகவும்‌ பயப்படக்கூடிய இடங்கள்‌ இரண்டு. ஒன்று,
போலீஸும்‌, போலீஸ்‌ ஸ்டேஷனும்‌. மற்றது கோயில்‌. போலீஸ்‌
காரர்களை நினைக்கும்போது அவர்களின்‌ தலையிலுள்ள
தொப்பியும்‌, கோயிலை நினைக்கும்போது அதன்‌ உச்சியில்‌ உள்ள
சிலுவையும்‌ அவனைக்‌ கூர்ந்து பார்க்கும்‌. முன்பொரு முறை
சுத்தாட்டுக்‌ குளத்தில்‌ ஒரு போலீஸ்காரத்‌ தடியன்‌ ஒரு காரணமும்‌
இல்லாமல்‌ மாத்தனின்‌ கன்னத்தில்‌ ஒரு அடி கொடுத்தான்‌. அன்று
முதல்‌ அவனுக்குப்‌ போலீஸ்காரர்களிடம்‌ பயம்‌ பிறந்தது. போலீஸ்‌
காரர்கள்‌ தன்னை எங்கே கண்டாலும்‌, தன்‌ கொழுத்துள்ள
கன்னம்‌ அவர்கள்‌ அடிப்பதற்குத்தான்‌ உள்ளது என்ற உறுதியான
நம்பிக்கை அவனுக்குப்‌ பிறந்து விட்டது. அதன்‌ பிறகு, போலீஸ்‌
என்று யாராவது சொல்வதைக்‌ கேட்டாலே போதும்‌, மாத்தன்‌
பிணத்தைப்போல்‌ மறைந்து விடுவான்‌.

அவனுக்குத்‌ தெய்வத்திடம்‌ நம்பிக்கை இல்லாமலில்லை.
ஆனால்‌, தெய்வ நம்பிக்கையில்தான்‌ அவனுக்கு மிகவும்‌ பயம்‌.
தன்னுடைய குறும்புத்‌ தனங்களையும்‌ திருட்டு நடவடிக்‌
கைகளையும்‌ உற்றுப்‌ பார்த்து, கடுமையான தண்டனையைக்‌
கொடுக்க நேரம்‌ பார்த்துக்‌ கொண்டிருக்கும்‌ கொடூரமான
தந்தையைப்போல்‌, அவன்‌ தெய்வத்தையும்‌ பார்க்கிறான்‌.
அதனால்தான்‌ தெய்வத்தின்‌ இருப்பிடம்‌ என்று சொல்லப்படும்‌
கோயிலின்‌ சுற்றுப்புறத்திலிருந்தும்கூட மாத்தன்‌ ஒதுங்கி
விடுகிறான்‌. மாதாகோயிலை விட கோயிலின்மேல்‌ நடப்பட்டி
ருக்கும்‌ சிலுவையிடம்தான்‌ அவனுக்குப்‌ பயம்‌ அதிகம்‌. சிலுவை
யைக்‌ காணும்போதெல்லாம்‌, இரண்டாயிரம்‌ ஆண்டுகளுக்கு
முன்னால்‌ உண்டான ஒரு மாபெரும்‌ தியாக உணர்வு ஒன்றும்‌
அவன்‌ நினைவுக்கு வராது. சுடுகாடும்‌ பிணங்களும்தான்‌ உயிர்‌
பெற்று எழுந்து வரும்‌. இறந்தவனின்மேல்‌ குத்திவைக்கப்‌
பட்டிருக்கும்‌ ஓர்‌ உருவமாகத்தான்‌ அவன்‌ சிலுவையைத்‌
தரிசிக்கின்றான்‌.

போலீஸ்காரர்களின்‌ சிவப்புத்‌ தொப்பி அடிதடிக்கும்‌,
கோயிலின்‌ சிலுவை மரணத்திற்குமான சின்னங்களாக, அவன்‌
மனதில்‌ உறுதியாக நிலைத்திருந்‌தன.

காலக்கிரமத்தில்‌, அவனுக்குச்‌ சிலுவையிடம்‌ உள்ள பயம்‌ ஒரு
வகை நீசத்தனமான பகையாகப்‌ பரிணமித்தது. அதனால்‌, அவன்‌
தூரத்தில்‌ நின்றுகொண்டு சிலுவையைப்‌ பார்த்துப்‌ பழிப்புக்‌
காட்டினான்‌. கல்லை எடுத்து அதன்மேல்‌ எறியத்‌ தொடங்கினான்‌.

ஒரு நாள்‌, மாத்தன்‌ சிலுவையின்மேல்‌ கற்கலைப்‌ பொறுக்கி
எறியும்‌ போது, ஃபாதர்‌ சள்ளிப்பரப்பன்‌ பின்னாலிருந்து
அவனைப்‌ பிடித்துக்‌ தடுத்தார்‌.

"அட, மகாபாவி! நீ சிலுவ மேலா கல்லை ௭றியற?" என்று
பாதர்‌ மாத்தன்‌ கையிலிருந்த கற்களை பிடுங்கிப்‌ பதற்றத்துடன்‌
அவனை உற்றுப்‌ பார்த்தார்‌.

"நான்‌ சிலுவ மேல ஒக்காந்திருந்த கழுகத்தானே ஓட்டினேன்‌!"
என்று மாத்தன்‌ கீழுதட்டை மேல்நோக்கி நீட்டி, முகத்தைச்‌
சாய்த்து தூரத்தில்‌ எங்கேயோ பார்த்துக்கொண்டு பதில்‌
கூறினான்‌.

"கழுகா? -- கழுகு அங்க காணலியே!" என்று ஃபாதர்‌ அவனைச்‌
சந்தேகத்துடன்‌ பார்த்தார்‌.

"நான்‌ தொரத்தன பின்னால்‌ காண முடியுமா?"

ஃபாதரால்‌ பிறகு ஒன்றும்‌ பேசமுடியவில்லை

"நீ எங்கருக்கே? ஒன்ன ஒரு தடவகூட கோயில்ல பாக்கலையே?'

"நான்‌ குளியன்‌ மலயில இருக்கேன்‌."

"நீ ஏன்‌ கோயிலுக்கு வர்றதில்ல?"

"உடுக்கத்‌ துணியும்‌ போட்டுக்க சட்டையும்‌ இல்ல--"

"ஓஹோ! அப்படின்னா, எங்ககூட வா -- நான்‌ பழைய சட்ட
தரேன்‌."

ஃபாதரும்‌ மாத்தனும்‌ முன்னும்‌ பின்னுமாக நடந்தார்கள்‌.

"நீ கூலி வேல செய்யறயா இல்ல சொந்தப்பயிரு வெக்கறயா?"
நடந்து செல்லும்போதே ஃபாதா்‌ கேட்டார்‌.

"ஒண்ணும்‌ செய்யாமத்தான்‌ இருக்கேன்‌."

"ஏன்‌, ஒனக்குச்‌ சொரமா?"...

"ஊஹும்‌."

"பின்ன என்னா?"

"வயித்து வலி வந்துட்டா சகிக்க முடியாது."

"எவ்வளவு காலமா இருக்கு?"

"அஞ்சு வருஷமா இருக்கு!"

"நீ தெனந்தோறும்‌ கோயிலுக்கு வந்து பிரார்த்திச்சுக்க வலி
சொகமாயிடும்‌ என்னா?"

பதிலில்லை. ஃபாதர்‌ திரும்பிப்‌ பார்‌ த்தார்‌. மாத்தனுடைய
துரும்புகூட அங்கே இல்லை. அவன்‌ வேறு திசையில்‌ திரும்பியோடி
மறைந்து விட்டிருந்தான்‌.

## 32

இரவானால்‌ போதும்‌; மாதவி கிழக்கேயுள்ள குன்றுச்சரிவை
அடிக்கடி பார்த்துக்கொண்டே இருப்பாள்‌.

அந்தோணியின்‌ குடிசை வெளிச்சம்‌ அவளைக்‌ குழப்பத்தில்‌
ஆழ்த்தும்‌. அந்தச்‌ சிறு தீப ஒளியைச்‌ சில சமயம்‌ புன்‌
முறுவலுடன்‌, சில சமயம்‌ ஏமாற்றத்தின்‌ பெருமூச்சுடனும்‌ மற்றும்‌
சில நேரங்களில்‌ கோபத்தின்‌ உக்கிரத்துடனும்‌ அவள்‌ பார்த்துக்‌
கொண்டிருப்பாள்‌. இருளினூடே நெளிந்து செல்லும்‌ கடைக்கண்‌
பார்வைகளில்‌ ஆசைகள்‌ அலை வீசிக்‌ கொண்டிருந்தன. அதனைத்‌
தொடர்ந்துள்ள சிந்தனைகளின்‌ மகிழ்ச்சியில்‌ உள்ளம்‌ துடித்துக்‌
கொண்டிருந்தது.

ஆனால்‌, அந்தக வெளிச்சத்தின்‌ சுற்றுச்‌ குழ்நிலை, இவைகள்‌
ஒன்றையும்‌ அறிந்திருக்கவில்லை. இருள்‌ சூழ்ந்து சூனியமாகக்‌
கிடக்கும்‌ அந்த மலைச்சரிவில்‌ இனந்தெரியாத எதனுடைய
அறிவிப்பையோ தெரிவிப்பதுபோல்‌, அந்த லாந்தா்‌ வெளிச்சம்‌
நிச்சலனமாக நிலை கொண்டிருந்தது.

அந்த விளக்கின்‌ அருகில்‌ உள்ள உருவம்‌, பைபிளைத்‌ தனக்கு
முன்னால்‌ விரித்து வைத்துப்‌ படித்துச்‌ சிந்தித்துக்‌
கொண்டிருந்தது.

'பாதிரியின்‌ பரிசுத்த வாழ்வு - அதுதான்‌ என்‌ லட்சியம்‌. கர்தரின்‌
தெய்வீக அறிவிப்பாளனாக, பாவிகளையும்‌, ஏழைகளையும்‌
திருப்திப்படுத்தவும்‌, கெட்ட எண்ணங்களைத்‌ தகர்க்கவும்‌ வழி
காட்டும்‌ பிரம்மச்சரிய வாழ்வுக்குள்‌ பிரவேசிக்கூடிய படிகளையும்‌
நான்‌ கண்டுபிடி த்துவிட்டேன்‌.....'

அந்த முகம்‌, சிலுவையில்‌ அறையப்பட்ட இயேசுவின்‌
ஓவியத்துக்கு நேராக உயர்ந்தது.

"பாவிகளுக்காக ஜீவஇரத்தம்‌ சிந்திய புண்ணியாத்மாவே!
அடியேன்‌, இதோ தங்களின்‌ திருநாமத்தில்‌ வாழ்கிறேன்‌. மனிதர்
களின்‌ பாவங்களை முள்கிரீடத்தினால்‌ ஏற்றுக்கொண்ட அந்தத்‌
தியாகச்‌ செய்தியின்‌ சிந்தனாமிர்தத்துளிகளை இந்தச்‌ சிறிய
தாசனுக்கும்‌ பகிர்ந்து தாருங்கள்‌."

அந்த உருவம்‌ கண்களை மூடி, குனிந்து முட்டி போட்டு அமர்ந்து
பிரார்த்தித்தது.

மேற்குக்‌ குன்றில்‌ குடியிருக்கும்‌ போதை மிகுந்த ஒரு இளம்‌
இதயத்திலிருந்து வஞ்சக வடிவங்களின்‌ ஈசல்கள்‌ பறந்து வந்து,
அந்த வெளிச்சத்தை வளையமாகச்‌ சுற்றிச்‌ சிறகுகளைச்‌
சுருக்கிக்கொண்டு விழுவதைத்‌ தியானத்தில்‌ மூழ்கியுள்ளவனான
அந்தச்‌ சிறு முனிவன்‌ அறிவானோ?

அந்தோணி பிரார்த்தனையை முடித்துவிட்டு, மீண்டும்‌ அந்தப்‌
புனித கிரந்தத்தை நிமிர்த்தி விரித்து வைத்துப்‌ படிக்க
ஆரம்பித்தான்‌.

"உன்‌ பக்கத்து வீட்டுக்காரனின்‌ மனைவியை நீ மோகிக்காதே!
உன்‌ பக்கத்து வீட்டுக்காரனின்‌ வீட்டையும்‌, அவனுடைய
தோட்டத்தையும்‌ அவனுடைய திராட்சைத்‌ தோட்டத்தையும்‌,
அவனுடைய வேலைக்காரனையும்‌, அவனுடைய வேலைக்காரி
யையும்‌, அவனுடைய காளையையும்‌, அவனுடைய மட்டக்‌ குதிரை
யையும்‌, அவனுடைய யாதொன்‌றையும்‌ நீ ஆசைப்படாதே...."

அந்தப்‌ பாகத்தின்‌ ஒவ்வொரு வார்த்தையையும்‌ உரக்க,
நிதானத்துடன்‌ உச்சரித்துத்‌ தலையாட்டிக்கொண்டே மீண்டும்‌
மீண்டும்‌ அவன்‌ படித்தான்‌; அதே சிந்தனையில்‌ ஆழ்ந்‌தவனாகத்‌
தலை நிமிர்ந்தான்‌.

மேற்குக்‌ குன்றின்‌ சரிவில்‌ அப்போதும்‌ அந்த விளக்கு எரிந்து
கொண்டிருப்பதை அவன்‌ கண்டான்‌. அது திருவாதிரை நட்சத்‌
திரத்தைப்போல்‌ பிரகாச த்‌ துளியாக இருந்த து.

மாதவி இன்னும்‌ தூங்கவில்லையா?

அந்தக்‌ தீப ஒளி அவனிடம்‌ பல எண்ணங்களையும்‌
உணர்த்தியது. அந்தோணி சிறையிட்டு நிறுத்தும்‌ ஆத்மீகச்‌
சிந்தனைகளை இனந்தெரியாத ஓர்‌ உள்ளத்துடிப்பு சலசலக்க
வைக்கின்றது. ஏதோ ஒரு சேற்றுத்‌ தடாகத்தில்‌ கெட்டுப்போன
உஷ்ணக்‌ காற்று ஒளிர வைக்கும்‌ சிதறிய இடம்தான்‌ அங்கே
காணும்‌ வெளிச்சமென்றும்‌, அது தன்னை வழி தவற வைத்து,
ஆபத்தில்‌ தள்ளி விடுமென்றும்‌ அவனுக்குப்‌ புரிந்தது.

அவன்‌ தலை குனிந்து மீண்டும்‌ படிப்பைத்‌ தொடர்ந்தான்‌.

எவ்வளவு நேரம்‌ அவன்‌ அவ்வாறு படிப்பில்‌ மூழ்கியிருந்தான்‌
என்று அறிய முடியவில்லை. தலை நிமிர்ந்தபோது மேற்குக்‌
குன்றின்‌ தீக்கண்‌ மங்கி மறைந்து விட்டிருந்தது. நடுநிசிப்‌
பறவைகள்‌ மரக்கிளைகளில்‌ கூக்குரலிட்டுக்‌ கொண்டுருந்தன.

அந்தோணி, தூங்குவதற்கு முன்னால்‌ வழக்கமான கடைசிப்‌
பிரார்த்னையை முடித்தான்‌. பிறகு, படுக்கையை விரித்துப்‌
படுத்துக்கொண்டு போர்வையால்‌ தன்‌ உடல்‌ முழுவதையும்‌ மூடிக்‌
கொண்டான்‌.

வழக்கம்போல்‌, விடிவதற்கு மூன்று மணி நேரம்‌
இருக்கும்போதே அவன்‌ தூக்கம்‌ கலைந்து எழுந்து உட்கார்ந்தான்‌.

விடிவதற்கு முன்‌ உள்ள குளிர்ந்த அமைதியில்‌ இயற்கை மூழ்கி
நின்றது. சந்திரன்‌ இன்னும்‌ மறையவில்லை. நிலாவிற்கு மாற்று
அதிகரித்ததுபோல்‌ தோன்றியது.

அவன்‌ விளக்கின்‌ திரியை உயர்த்தி, போர்வைக்‌ குள்ளிருந்து
முகத்தை மட்டும்‌ வெளியே காட்டி, புத்தகத்தை விரித்துப்‌ படிக்கத்‌
தொடங்கினான்‌.

சிறிது நேரம்‌ கழிந்ததும்‌ மேற்குக்‌ குன்றிலிருந்து, தண்ணீர்‌
இறைக்கும்‌ போது எழும்‌ கிணற்று இராட்டின உருளையின்‌
சப்தம்‌, குளிர்‌ வீசும்‌ சூழ்நிலையிலும்‌, குறைவாகக்‌ கேட்டது. அவன்‌
கண்கள்‌ அவனை அறியாமலேயே அங்கே பாய்ந்தன. நிழல்கள்‌
மட்டும்‌ தான்‌ தெரிந்தன. அவன்‌ சுற்றுமுற்றும்‌ உற்றுப்‌ பார்த்தான்‌.
வராண்டாவில்‌ வளைத்துக்கட்டியுள்ள கொழுக்கம்பில்‌ தொங்கப்‌
போட்டிருக்கும்‌ வெள்ளைத்‌ துணி மேல்‌, முற்றத்திலிருந்து
பப்பாளி மர இலைகளின்‌ நிழல்கள்‌ சாத்தானின்‌ உள்ளங்கைப்‌
போல்‌ பதிந்து கிடந்தன...

விடிவெளிச்சம்‌ மெல்ல மெல்லப்‌ பரவிக்‌ கொண்டிருந்தது.
கட்டியாகிவிட்ட, நிலவைப்போலுள்ள மூடுபனி, இளம்‌ நீல
நிறத்தில்‌ மலையுச்சியிலிருந்தும்‌ பசுங்காடுகளை மூடிக்கொண்டு
கிடந்தது. அந்த மங்கலினூடே மேற்குக்‌ குன்றிலிருந்து ஒரு புகை
மூட்டம்‌ ஆகாயத்தில்‌ உயர்ந்தது. மாதவி அடுப்பைப்‌ பற்ற
வைத்துவிட்டாள்‌.

அந்த மங்கல்‌ மெல்ல நீங்கத்‌ தொடங்கியது. மேற்குக்‌ குன்றின்‌
சரிவில்‌, ஒரு மூங்கில்‌ புதரின்‌ மேல்பாகம்‌ மயில்‌ தோகையைப்‌
போல்‌ தெளிவாக நின்றது. அதனருகில்‌, அந்தப் புல்‌ வேய்ந்த
மாளிகை வீடும்‌ இருந்தது. அவைகளுக்கு இடையே தெளிவான
புகை மூட்டம்‌ உயர்ந்து கொண்டிருந்தது.

அந்தோணி, விடியற்காலைக்‌ கனவைப்போல்‌ அந்தக்‌
காட்சியைப்‌ பார்த்துக்‌ கொண்டிருந்தான்‌.

வெளியில்‌ காடுகளும்‌ வயல்களும்‌ எல்லாம்‌ ஒரு கண்ணாடியின்‌
பிரதிபலிக்கும்‌ காட்சியைப்போல்‌ தெளிந்து வந்தன.

அந்த வயல்‌ வரப்புகளினிடையே ஒரு வெள்ளை உருவம்‌
அந்தோணியின்‌ குடிசைக்கு நேரே வருவதை அவன்‌ கண்டான்‌.
அவன்‌ கண்கள்‌ மலர்ந்தன. மாதவியல்லவோ வருகிறாள்‌!

மாதவி குன்றில்‌ ஏறத்‌ தொடங்கினாள்‌. அவள்‌ முற்றத்தில்‌ வந்து
நின்றாள்‌. கையில்‌ ஒரு கூஜா இருந்தது. அதில்‌ பால்‌ இருக்கும்‌.
தும்பைப்‌ பூவைப்போல்‌ புன்னகை புரிந்து கொண்டு அவள்‌
அந்தோணியை நோக்கினாள்‌.

"பால்‌ வேணாமா சார்‌?" - அந்தோணியின்‌ பாஷையை
அனுசரித்து அவள்‌ கேட்டாள்‌.

அந்தோணி கெளரவமாக உட்கார்ந்திருந்தான்‌.

"பால, அடுப்புல இருக்கிற அலுமினியப்‌ பாத்திரத்துல
ஊத்திடு" அவன்‌ பைபிளின்‌ தாள்களைக்‌ திருப்பிக்கொண்டு
தாழ்ந்த குரலில்‌ கூறினான்‌.

மாதவி அடுக்களைக்குச்‌ சென்றாள்‌. அங்கே சட்டிகளும்‌
கலயங்களும்‌ எல்லாம்‌ தாறுமாறாகக்‌ கிடந்தன. அவள்‌ ஒரு
கலயத்தின்‌ மூடியைத்‌ திறந்து பார்த்தாள்‌. பழைய கஞ்சி இருந்தது.
மற்றொன்றில்‌ வெந்த மரவள்ளிக்கிழங்கின்‌ மிஞ்சியவைகள்‌
ஒட்டிக்கொண்டிருந்தன.

அவள்‌ பாத்திரங்களையெல்லாம்‌ அடுக்கி வைத்துவிட்டு, சில
பாத்திரங்களைக்‌ கழுவி, அறையை பெருக்கிச்‌ சுத்தம்‌ செய்து,
அடுப்பில்‌ தீமூட்டிப்‌ பாலைக்‌ காய்ச்சத்‌ தொடங்கினாள்‌.

அந்தோணி கூச்சத்துடன்‌, இடையிடையே அடுக்களைக்குக்‌
கண்களை அனுப்பியவாறு வராண்டாவிலேயே உட்கார்ந்து
இருந்தான்‌.

அடுக்களை வேலையையெல்லாம்‌ சரி செய்துவிட்டுக்‌ கூஜாவை
எடுத்துக்கொண்டு வெளியே சென்றாள்‌ மாதவி. அந்தோணி நன்றி
உடன அவளைப்‌ பார்த்தான்‌; அவ்வளவுதான்‌. அவன்‌ ஏதாவது
பேசலாமென்று அவள்‌ நினைத்தாள்‌. ஆனால்‌, அவன்‌ ஒன்றும்‌
பேசாமல்‌ மண்டுவைப்போல்‌ அப்படியே உட்கார்ந்திருந்தான்‌.

அவள்‌ முற்றத்தில்‌ இறங்கியபோது, அந்தோணி அவளை
அழைத்தான்‌. அவள்‌ திரும்பி நின்றாள்‌.

"மாதவி, நீ நாளையிலேந்து பால்‌ கொண்டாரவேணாம்‌."

அந்தோணி கீழே பார்த்துக்கொண்டே சிறிது இடறலுடன்‌
கூறினான்‌.

"நான்‌ கொண்டார வேணாமா, இல்ல பால்‌ வேணாமா என்ன
சொல்ற?"

மாதவி அவனுக்கு நேரே தலையைச்‌ சாய்த்துப்‌ பார்த்துக்‌
கொண்டு கேட்டாள்‌.

என்ன பதில்‌ சொல்வதென்று தெரியாமல்‌ அந்தோணி
விழித்துக்கொண்டிருந்தான்‌. அந்தோணி யோசித்துக்‌ கூறும்‌
பதிலைக்‌ கேட்கக்‌ காத்துக்‌ கொண்டிருக்காமல்‌ மாதவி நடந்தாள்‌.

திடீரென அவள்‌ பார்வை முற்றத்திலிருந்து பப்பாளி மரத்தின்‌
உச்சியில்‌ பதிந்தது. அதன்மேல்‌ உட்கார்ந்திருந்த ஒரு
மலைக்காகம்‌, பழுக்க ஆரம்பித்த பப்பாளிக்‌ காயை வேகமாகக்‌
கொத்திக்கொண்டிருந்கது. அவள்‌ கூஜாவைக்‌ கீழே வைத்துவிட்டு,
நான்கு புறமும்‌ திரும்பித்‌ திரும்பிப்‌ பார்த்தாள்‌. ஒரு நீண்ட
மூங்கில்‌ கழி தோட்டத்தில்‌ கிடப்பதைப்பார்த்து விட்டு, அதைக்‌
கையில்‌ எடுத்து மரத்தின்‌ உச்‌சிக்கு உயர்த்தினாள்‌. காகம்‌
பறந்துவிட்டது. அவள்‌ பழத்தைக்‌ குத்தி கீழே விழவைத்து, அதைக்‌
குனிந்து கையில்‌ எடுத்துக்கொண்டு அந்தோணியின்‌ அருகே
நகர்ந்தாள்‌.

அந்தோணி அவள்‌ இருப்பை அறியாத பாவனையில்‌, கால்‌
முட்டிகளில்‌ முகத்தைப்‌ புதைத்துக்கொண்டு பேசாமல்‌ இருந்தான்‌.

"அந்தோணி, கத்தியிருக்கா?" அவள்‌ உரத்த குரலில்‌ கேட்டாள்‌.
அந்தோணி பேசவில்லை.

அந்தோணியின்‌ கட்டிலுக்குக்‌ கீழே ஒரு வேட்டைக்கத்தி
கிடந்தது. அவள்‌ அதை எடுத்துப்‌ பப்பாளிப்‌ பழத்தின்‌ தோலைச்‌
செதுக்கி, பழத்தை நறுக்கி, ஒரு துண்டை வாயில்‌ போட்டு ருசி
பார்த்தாள்‌.

"காக்கா கொத்திய பழத்துக்கு நல்லா ருசி இருக்கு!" அவள்‌
பழத்தை கடித்து மென்றுகொண்டே சொன்னாள்‌. அவள்‌
மற்றொரு துண்டைச்‌ செதுக்கி, அந்தோணியின்‌ முகத்துக்கு நேரே
நீட்டினாள்‌.

"எனக்கு வேணாம்‌ " என்று சொல்ல அந்தோணி முயன்றான்‌.
என்றாலும்‌ அவன்‌ அதைச்‌ சொல்லவில்லை. அதைச்‌ சொல்ல
நாக்கு எழும்பவில்லை. அவன்‌ அந்தப்‌ பழத்துண்டைக்‌ கையில்‌
வாங்கித்‌ தன்‌ அருகே வைத்தான்‌.

மாதவி மேலும்‌ ஒரு துண்டைத்‌ தன்‌ வாயில்‌ போட்டுக்‌
கொண்டாள்‌.

"முத்தத்துல கெடக்குற பழத்தைக்‌ காக்கா கொத்தித்‌
தின்னாலும்‌, ஒனக்கு வேணாமா அந்தோணி?"

அந்தோணி ஒன்றும்‌ பேசவில்லை.

"ஏன்‌ திங்கல பழத்த?" அது ஒதுக்கப்பட்ட பழமாவா இருக்குது?"
அவள்‌ ஓர்‌ அர்த்தமற்ற சிரிப்பைச்‌ சிரித்தாள்‌.

அந்தச்‌ சிரிப்பு அந்தோணிக்குக்‌ கோபத்தை உண்டாக்கியது.
அது ஒரு விபச்சாரியின்‌ சிரிப்பு.

மாதவியின்‌ முகத்தைப்‌ பார்க்க அவன்‌ துணியவில்லை. அந்தக்‌
கண்கள்‌! அவைகளில்‌ அவனை மயக்குகிற விஷம்‌ உண்டு.

அவன்‌ தைரியமில்லாதவன்‌. அவன்‌ மனதின்‌ மண்‌ மதில்களை
அரித்துக்‌ கீழே விழ வைக்கும்‌ அலைகள்‌ அந்தச்‌ சிரிப்பில்‌ உயர்ந்து
வந்தன. மாதவியின்‌ சிரிப்பில்‌ பாப அழைப்புகளின்‌ கொடிகள்‌
பறந்து விளையாடுகின்‌றன. எச்சரிக்கையாக இருக்கவேண்டும்‌.
அவன்‌ நாளைய பாதிரி.

"சரி புண்ணியாத்மாவே, அப்புறம்‌ பாக்கலாம்‌..." அவள்‌
கூஜாவைக்‌ கையில்‌ எடுத்துக்கொண்டு நடந்தாள்‌.

"ஐயோ பாம்பு" என்று சத்தம்‌ போட்டு அவள்‌ அங்கே
சட்டென்று நின்றாள்‌. ஒரு கொம்பேறி மூக்கன்‌ பாம்பு பப்பாளி
மரத்தின்‌ வேர் வழியாக இழைந்து போய்க்கொண்டிருந்தது.

அன்று மாலை மயங்கிற்று.

கிருஷ்ணன்‌ நம்பியார்‌ கிழக்கத்தியக்‌ காடுகளுக்கு போயிருந்‌
தார்‌. நான்கு நாட்கள்‌ கழிந்தபின்‌ தான்‌ அவர்‌ திரும்பி வருவார்‌.
மாதவியின்‌ மாமி சாப்பிட்டுவிட்டுத்‌ தூங்குவதற்குப்‌ படுத்து
விட்டாள்‌. மாதவியும்‌ தன்‌ அறைக்குள்‌ நுழைந்து கொண்டாள்‌.

கிழக்குக்‌ குன்றிலுள்ள விளக்கு பிரகாசித்தது. மாதவி ஜன்னல்‌
வழியாக அங்கே பார்த்தாள்‌. ஏகாந்தமான ஒரு நட்சித்திரத்தைப்‌
போல்‌ அந்தோணியின்‌ விளக்கொளி மின்னிக்கொண்டிருந்தது.

மாதவி மெல்ல அறையிலிருந்து வெளியே வந்து வாசல்‌ கதவைப்‌
பத்திரமாக அடைத்துவிட்டு முற்றத்தில்‌ இறங்கி, அங்கேயே
சிறிது நேரம்‌ சந்தேகத்துடன்‌ நின்றாள்‌. பிறகு அவள்‌ மெல்லப்‌
படிக்கட்டில்‌ இறங்கி, வயல்‌ வழியாகக்‌ கிழக்குக்‌ குன்றைக்‌ குறி
வைத்து நடந்தாள்‌.

வயலைக்‌ கடந்து அந்தக்‌ காட்டின்‌ ஒரு எல்லையை அவள்‌
அடைந்தாள்‌. திடீரென ஒரு குரங்கின்‌ கூக்குரலைக்‌ கேட்டு அவள்‌
நாலாபுறமும்‌ நோக்கினாள்‌. காட்டினுள்ளே ஒரு மரத்தின்‌
உச்சியிலிருந்து இரண்டு குரங்குகள்‌ தொடர்ந்தாற்போல்‌
கிறீச்சிட்டுக்‌ கொண்டே தாவித்தாவி ஓடிக்கொண்டிருந்தன.

அவள்‌ திக்பிரமையுடன்‌ அங்கேயே சிறிதுநேரம்‌ தைரியமாக
நின்றாள்‌. அடுத்த புதரில்‌ எங்கேயே நரியின்‌ நடமாட்டம்‌ உள்ள
தென்று அவளுக்குப்‌ புரிந்து விட்டது. நரியின்‌ நடமாட்டத்தைக்‌
கண்டு கொண்டால்தான்‌, குரங்குகள்‌ இரவில்‌ அவ்வாறு க்றீச்‌
சிட்டுக்‌ கலாட்டா செய்யும்‌. தன்‌ கூட்டாளிகளுக்கு நரியினால்‌
வரும்‌ ஆபத்தைப்பற்றி முன்னெச்சரிக்கை கொடுத்தும்‌, நரியின்‌
போக்கை லட்சியமாக்கயும்‌ மரக்கிளைகளின்‌ வழியாக அந்த
விரோதியைப்‌ பின்தொடர்ந்தும்‌  குரங்குகள்‌ க்றீச்சிட்டுத்‌ தாவிக்‌
கொண்டே இருக்கும்‌.

மாதவி திகைத்து நின்று விட்டாள்‌. சுற்றிலும்‌, இருளும்‌
மரக்கூட்டங்களும்‌ கவிந்திருந்தன. ஆகாயம்‌ மழை மேகத்தால்‌
மூடப்பட்டிருந்தது.

அவள்‌ தைரியத்தை வரவழைத்துக்கொண்டு முன்னால்‌
நடந்தாள்‌. குரங்குகளின்‌ கத்தல்கள்‌ காட்டிலுள்ளே, இவளை
விட்டு விலகி விலகிச்சென்றன. அவள்‌ காட்டின்‌ மறுபக்கத்தில்‌
உள்ள சிறிய வெட்ட வெளியை அடைந்தாள்‌. அந்தோணியின்‌
குடிசையில்‌ எரியும்‌ விளக்கு, ஒரு பெரிய நட்சத்திரத்தைப்போல்‌
தெளிவாகத்‌ தெரிந்தது. அந்த மண்‌ விளக்கு உலகம்‌ முழுவதுக்கும்‌
பிரகாசிப்பதாக அவளுக்குத்‌ தோன்றிய து. அந்தப்‌ பிரகாசம்‌? -
அதுதான்‌ அவள்‌ லட்சியம்‌! அவள்‌ காட்டைக்‌ கடந்து எப்படியோ
அந்தோணி பயிரிடும்‌ நிலத்தை அடைந்து விட்டாள்‌. கிழங்குச்‌
செடிகளின்‌ கிளைகளில்‌ கால்‌ இடறியபோ துதான்‌ அவளுக்கு
ஆசுவாசமாயிற்று.

அவள்‌ மெதுவாக குன்றிலேறி, அந்தோணியின்‌ குடிசை
முற்றத்திலிருந்த அந்த மரத்தின்‌ மறைவில்‌ மறைந்து நின்றாள்‌.

அந்தோணி கயிற்றுக்கட்டிலில்‌ குனிந்து உட்கார்ந்துகொண்டு
பைபிளை விரித்து வைத்து உரத்துப்‌ படித்துக்‌ கொண்டிருந்தான்‌.

தெய்வமான கர்த்தர்‌ ஆதாமை அழைத்து அவனிடம்‌"நீ
எங்கே இருக்கின்றாய்‌ ஆதாம்‌?" என்று கேட்டருளினார்‌.

"ஆதாம்‌ சொன்னான்: தோட்டத்தில்‌ நான்‌ உங்க குரலைக்‌
கேட்டேன்‌. ஆனால்‌, நான்‌ நிர்வாணமாக இருந்ததால்‌ மறைந்து
கொண்டேன்‌".

கர்த்தர்‌ அவனுக்கு அருளினார்‌: நீ நிர்வாணமானவனென்று
உன்னிடம்‌ தெரிவித்தது யார்‌? சாப்பிடாதே என்று நான்‌
உன்னிடம்‌ கட்டளையிட்டிருந்த மரத்திலிருந்துதான்‌ நீ பழம்‌
புசித்திருக்கி றாய்‌".

'அதற்கு ஆதாம்‌ சொன்னான்‌: தாங்கள்‌ என்னிடம்‌
இருப்பதற்காக அனுப்பிய பெண்தான்‌ அந்த மரத்திலிருந்து
பறித்து எனக்குக்‌ கொடுத்தாள்‌. நான்‌ அதைப்‌ புசிக்கவும்‌
செய்தேன்‌."

அந்தோணி அந்தக வாக்கியத்தின்‌ இறுதி பாகத்தைச்‌ சுட்டு
விரலால்‌ அழுத்திக்‌ கொண்டு, தலையை நிமிர்த்தி என்னவோ
ஆலோசித்தான்‌.

அன்று காலையில்‌ நடந்த நிகழ்ச்சிகளையெல்லாம்‌ அவன்‌
தெளிவாக நினைத்துப்‌ பார்த்தான்‌. அவனுடைய ஆதன்‌
தோட்டத்தில்‌ ஊர்ந்து வந்த பாம்பு! அந்த ஏவாள்‌ அவனுக்குக்‌
கொடுத்த பழம்‌! அவன் அதை புசிக்கவும்‌ செய்தான்‌. ஒதுக்கப்‌
பட்ட பழம்‌ என்பது அவளுடைய முறையீடு! பைபிளில்‌ சொல்லி
யிருப்பதைப்‌ போல்‌ எல்லாமே ஒத்துவந்திருக்கின்றன. என்னவோ
நிகழப்போகிறது! அசாரணமான பயம்‌ அவன்‌ மனதை நடுங்க
வைத்தது. சிந்தனைகளை - இருட்டடித்தது. அவன்‌ முற்றத்தைக்‌
கூர்ந்து நோக்கினான்‌.

அத்தி மரத்தின்‌ மறைவில்‌ யாரோ நிற்கின்றார்கள்‌.
சாத்தானாக இருக்குமோ?

"யாரது?" - அந்தோணி விளக்கத்‌ தூக்கிப்‌ பிடித்துக்கொண்டு
உரக்கக்‌ கேட்டான்‌.

"நான்தான்‌; ஒங்ககூட இருக்க வந்த பொண்ணு."

மாதவி கள்ளச்சிரிப்பு சிரித்தவாறு, மரத்தின்‌ மறைவிலிருந்து
முற்றத்திற்கு வந்து நின்றாள்‌.

"யாரு, மாதவியா?" அந்தோணி அலமலர்ந்தான்‌. அவனால்‌
நம்பமுடியவில்லை.

"இப்ப ஏன்‌ நீ இங்க வந்தே?" அவன்‌ கோபத்துடன்‌ கேட்டான்‌.

மாதவி பதிலொன்றும்‌ கூ நாமல்‌, மெதுவாக வராண்டாவிற்கு
ஏறி வந்து, அந்தோணியின்‌ அருகில்‌ கட்டிலின்‌ மேல்‌ உறுதியுடன்‌
உட்கார்ந்து கொண்டாள்‌.

அந்தோணி மிகவும்‌ சங்கடப்பட்டான்‌. அவனுக்குப்‌ பிரார்த்‌
திக்க வேண்டுமென்று தோன்றிற்று.

சிறிதுநேரம்‌ கழிந்ததும்‌, அவன்‌ பைபிளை எடுத்துத்‌ திரும்பவும்‌
படிக்கத்‌ தொடங்கினான்‌. மாதவியின்‌ நடவடிக்கை அவனுடைய
ஒருமிப்பு உணர்வை அசைத்த து. இனந்தெரியாத ஓர்
அசெளக்கியம்‌! அவன்‌ ஒரு பக்கம்‌ முழுக்கப்‌ படித்தான்‌. ஆனால்‌,
ஒரு வார்த்தையின்‌ பொருள்கூட நினைவில்‌ பதியவில்லை. மாதவி
ஒரு பனிமலையைப்போல்‌ எல்லாவற்றையும்‌ மூடினாள்‌. அவன்‌
பைபிளில்‌ உள்ள சில காட்சிகளை மனதில்‌ உருவகப்படுத்தச்‌
சிரமப்பட்டான்‌. ஆதிமனிதனின்‌ ஆதன்‌ தோட்டம்‌... தன்‌ சொந்த
தோட்டமும்‌, பப்பாளி மரமும்‌, கொம்பேறிமூக்கன்‌ பாம்பும்‌,
மாதவியும்‌ நிறைந்த ஓவியமாகத்தான்‌ அது பரிணமித்தது.

அவனுடைய கற்பனா சக்தியை ஏதோ ஒன்று நெருக்கிக்‌
கொண்டிருக்கிறது.

அவனுடைய புது இளமை - ஆண்மை - படைப்பின்‌ வெகுதூர
நினைவுகளைத்தான்‌ அசைபோடுகிறது என்பது அவனுக்குத்‌
தெரியவில்லை. அந்த எதிர்‌ நடவடிக்கைகளின்‌ ஒளிமாற்றம் தான்‌
அவனுடைய சிந்தனை நரம்புகளை நடுங்க வைக்கின்றது என்பதை
அவனால்‌ புரிந்து கொள்ள முடியவில்லை.

அவன்‌ தன்‌ தலையைச்‌ சொறிந்து கொண்டு தூரத்திலுள்ள
காட்டை உற்று நோக்கினான்‌. பிறகு சட்டென்று பைத்தியம்‌
போன்று தன்‌ முகத்தைத்‌ திருப்பி மாதவியைப்‌ பார்த்து, "நீ
இங்கேர்ந்து ஒடனே போயிடு" என்று கர்ஜித்தான்‌.

அந்தக்‌ குரல்‌, தன்‌ சொந்த உறுதியைத்‌ தெரியப்டுத்தாமல்‌,
கேவலம்‌, இதய பலவீனத்தைத்தான்‌ வெளிப்படுத்தியது.

மாதவி அசையவில்லை. அவள்‌ புன்னகை புரிந்துகொண்டே,
"நான்‌ ஒன்ன ஏதாச்சும்‌ செஞ்சேனா, அந்தோணி? அசையாம,
பேசாமத்தானே நான்‌ இங்க இருக்கேன்‌? பின்ன, ஏன்‌ என்னை
இப்படி அதட்டி ஓட்டற?"

"நீ போ..நான்‌ படுத்துக்‌ தூங்கனும்‌" அவன்‌ பிடிவாகக்காரக்‌
குழந்தையைப்போல்‌ முகத்தைச்‌ சாய்த்து, உதடுகளைக்‌
குவித்தவாறு சொன்னான்‌.

"ஏன்‌, என்னைப்‌ பார்த்தால்‌ ஒனக்குத்‌ தூக்கம்‌ வரலியா?"

"இதோ பாரு மாதவி, இந்த மாதிரில்லாம்‌ கீழ்த்தரமாப்‌
பேசாதே. நீ ராத்திரியில இங்க வர வேணாம்‌ -- இல்ல இல்ல - நீ
இங்க எப்பவுமே வர வேணாம்‌".

மாதவியின்‌ முகம்‌ மங்கியது. கண்கள்‌ கருத்தன. அவள்‌ அவனைக்‌
கோபமாகப்‌ பார்த்தாள்‌... பிறகு, ௭துவும்‌ சொல்லாமல்‌
இங்கிருந்து அவள்‌ எழுந்து முற்றத்தில்‌ இறங்கி நடந்தாள்‌.

அந்தோணி ஆசுவாசமாக ஒரு பெருமூச்சு விட்டான்‌. கர்த்தர்‌
தன்னைச்‌ சோதித்திருக்கிறார்‌. அந்தப்‌ பரீட்சையில்‌ தான்‌
தேறிவிட்டோம்‌ என்றும்‌, சாத்தானின்‌ பிடியிலிருந்து தான்‌
காப்பாற்றப்பட்டு விட்டோம்‌ என்றும்‌ நினைத்துக்கொண்டான்‌.

அவனுக்குப்‌ பிரார்த்திக்க வேண்டுமென்றும்‌ தோன்றியது.

என்றாலும்‌...என்‌ றாலும்‌... அவன்‌ நரம்பு மண்டலங்களில்‌ ஏறி
இருந்த இளஞ்சூடு இன்னும்‌ அடங்கவில்லை. என்னவோ கை
நழுவிப்‌ போனதுபோல்‌ ஓர்‌ ஏமாற்றம்‌ அவன்‌ இதயத்தின்‌ இனந்‌
தெரியாத ஓர்‌ அறையில்‌ கிடந்து எரிந்து கொண்டிருந்தது. ஜென்ம
ஜென்மாந்தரத்துக்கும்‌ அப்பாலிருந்து ஒர்‌ அழைப்பு-படைப்பின்‌
ரகசியமான மதுர கானம்‌-அவன்‌ காதுகளுக்குள்ளேயிருந்து
முழங்கியது... அவன்‌ குழம்பிய சிந்தனையுடன்‌ வெளியே
உற்றுப்பார்தான்‌.

திடீரென ஆகாயத்தில்‌ ஒரு மாற்றம்‌ உண்டாயிற்று.
சூழ்நிலையில்‌ ஒரு மலர்ச்சி ஏற்பட்டது.

ஆகாயம்‌, தன்‌ மின்னல்‌ கரங்களை நீட்டி, மலர்ந்து கிடக்கும்‌
மண்ணைத்‌ தடவிப்பார்த்தது. அந்த மின்னல்‌ ஒளியின்‌
புணர்ச்சியில்‌ மலைகளும்‌ பெண்மைகளும்‌ நிர்வாணமாகக்‌
காணப்பட்டன.

ஆகாயம்‌, விகாரப்‌ போராட்டத்தினால்‌ தாழ்ந்துவந்தது.

ஆகாயத்தின்‌ பெருமூச்சுக்கள்‌ இரைப்புகளாக மாறுகின்றன.
எங்கும்‌ சலனங்கள்‌! சலனங்கள்‌! வானமும்‌ பூமியும்‌ ஒன்றாயின.
அத்துடன்‌ மழையும்‌ சொரிந்தது...

பயங்கர மழை!

அந்தோணி அந்த இயற்கையின்‌ திருவிளையாடல்களை
நோக்கியவாறு சலனமற்று உட்கார்ந்திருந்தான்‌.

சிறிது நேரம்‌ சென்றதும்‌, வராண்டாவிலிருந்து ஒரு முனகல்‌
ஒலிகேட்டு அவன்‌ இரும்பிப்‌ பார்த்தான்‌.

மீண்டும்‌ மாதவியா?

அவள்‌ மழையில்‌ தொப்பலாக நனைந்து திரும்பி வந்து
புகுந்திருக்கின்றாள்‌. குளிரால்‌ நடுங்கியவாறு, கைகளை மார்போடு
சேர்த்தணைத்து அமைதியாக நின்று கொண்டிருந்தாள்‌.

அவள்‌ அவளை உற்றுப்பார்த்தான்‌. ஆகக்கூடி, நனைந்து
ஓட்டிக்கொண்ட ஒரு கொடித்‌ துணியைப்போல்‌ அவள்‌
ஆகியிருந்தாள்‌. தலைமுடியிலிருந்தும்‌ ஆடைகளிலிருந்தும்‌
தண்ணீர்த்‌ துளிகள்‌ சொட்டுச்சொட்டாக வடிந்தன. மார்பில்‌
உள்ள ரவிக்கை நனைந்து ஒட்டிக்கொண்டதால்‌ உருண்டு
குவிந்திருந்த மார்பகங்கள்‌ சிறுத்திருந்‌தன.

அவன்‌ அவளை அவ்வாறு நோக்கிக்‌ கொண்டிருக்கும்போதே,
அவள்‌ மெல்லத்‌ தன்‌ ரவிக்கையைக்‌ கழற்றிக்‌ கட்டிலின்மேல்‌
வைத்தாள்‌. பிறகு, தன்‌ இடையில்‌ உடுத்திருந்த முண்டின்‌
கீழ்பாகத்தையும்‌ தூக்கிப்‌ பிடித்துப்‌ பிழிந்தாள்‌.

அந்தாணி எல்லாவற்றையும்‌ மறந்து விழித்துப்‌ பார்த்துக்‌
கொண்டிருந்தான்‌. அவள்‌, ஒரு நிழலைப்போன்று நிர்வாணமாக
நின்று கொண்டிருந்தாள்‌. அதனால்‌, அவளை அவன்‌ தீப்‌
பொறியைப்‌ போல்‌ ஒரு முறை நோக்கினான்‌.

அவள்‌ அங்கேயே அதேபோல்‌ நின்று கொண்டிருந்தாள்‌. இடி
மின்னலின்‌ திடீர்‌ வெளிச்சத்தில்‌ புலப்படும்‌ புகழைப்‌ போல்‌,
ஒரேயொரு கண்‌ இமைக்கும்‌ நரத்தில்‌ இனந்தெரியாத ஒரு
பிரபஞ்சம்‌ முழுவதயும்‌ அவன்‌ தரிசித்தான்‌.

தனிமையின்‌ கயிறுகள்‌ இருவரையும்‌ சேர்த்துக்கட்டுகின்றன.
தூவானத்தால்‌ எழுந்த குளிர்காற்று இருவரையும்‌ இணைக்‌
கின்றது. பேய்மழையின்‌ பேரிரைச்சல்‌ இருவரின்‌ காதுகளையும்‌
செவிடாக்குகின்றது. படைப்பின்‌ ஆரம்பக்கட்டத்துக்கும்‌
அதற்கும்‌ அப்பாலுள்ள ஓர்‌ அவஸ்‌த்தைக்கும்‌ இடையே
அந்தோணியின்‌ உள்மனம்‌ ஒன்று வெளியே எட்டிப்பார்த்தது.
-அந்த அவஸ்தையில்‌ மூழ்சிப்போன உணர்வு, மீண்டும்‌ உண்மை
நிலையின்‌ ஓரத்துக்கு உயர்ந்து வந்தது. செங்குத்தான ஒரு
பாறையின்‌ பக்கத்தில்‌ தான்‌ உட்கார்ந்திருப்பதாகவும்‌, அன்று
மட்டும்‌ இணங்கிவிட்டால்‌, இனந்தெரியாத ஒரு பூமிப்பிளவில்‌
தான்‌ விழுந்துவிடுவதாகவும்‌, உள்ளார்ந்த ஒரு பயம்‌ அவனை
வளயமிட்ட து. அதுவரையில்‌ அவனுள்‌ உறங்கிக்கிடந்த எரிமலை
முழங்கத்‌ தொடங்கியது. நரம்பு மண்டலங்கள்‌ அசைந்து விரிய
ஆரம்பித்தன. உஷ்ணமுள்ள புகை மட்டத்தில்‌ அவன்‌ கண்கள்‌
குருடாகிவிட்டன. காமத்தின்‌ கரும்‌ புகையில்‌ விஞ்ஞானமும்‌,
விவேகமும்‌, வேதாந்த சிந்தனையும்‌, ஆதரிசப்‌ பலமும்‌ எல்லாம்‌
அநதப்‌ பட்டாச்சுக்கட்டின்‌ புகையில்‌ - மூடிப்போய்‌ விடுகின்றன.
இவைகள்‌ எல்லாம்‌ இயற்கையின்‌ விரோதமற்ற ஊக்கங்களாரும்‌.
இவைகள்‌ அணுவின்‌ அழிவுச்‌ சக்தியைவிட பதினாயிரம்‌ மடங்கு
பிரபலமான கூட்டுத்‌ தயாரிப்புக்களாகும்‌.உஷ்ணத்தின்‌ ஓர்‌
உருகுதல்‌ இல்லாமல்‌ அந்த ஒலியோசை மிகுந்த எரிமலை
அடங்காது...

அவன்‌ தோளில்‌ ஒரு குளிர்ந்த ஸ்பரிசமும்‌, முகத்தில்‌ சூடான
சுவாசமும்‌ பதிந்கன.

"குளிரு து-- குளிருது-..." அவள்‌ அவன்‌ காதுகளில்‌ முணு
முணுத்தாள்‌. அவள்‌ அவனுடைய கழுத்தைக்‌ கட்டிப்பிடித்து
அவனுடைய துடிக்கும்‌ மார்பின்‌ மேல்‌ சாய்ந்தகொண்டாள்‌.

அந்தோணியின்‌ கால்கள்‌ இடறுகின்‌றன. அவன்‌ அந்தப்‌
பாறையிலிருந்து தன்னையறியாமலேயே வழுக்கிக்கொண்டிருந்‌
தான்‌. இனந்தெரியாத ஆழத்திற்கு - கால காலங்களுக்கும்‌
பின்னால்‌ உள்ள சூன்யத்தின்‌ மெய்‌ சிலிர்க்கும்‌ பிரளயத்திற்கு,
இந்த மாபெரும்‌ உலகம்கூடப்‌ புகைபோல்‌ மறைந்துபோகும்‌
அற்புதகரமான மறதிக்கு - எல்லையற்ற மகிழ்ச்சிக்கு -- ஜீவிதப்‌
பரம்பரைகளின்‌ கனத்தினால்‌, உதவியற்றவனாக அவள்‌
இடுப்பைக்‌ கட்டி அணைத்துக்கொண்டு அவன்‌ சரிந்து விழுந்தான்‌.

எல்லாம்‌ முடிந்துவிட்டது. தொட்டால்‌ உடைந்து விழுந்துவிடும்‌
சாம்பல்‌ கட்டியைப்போல்‌, வெளுத்துச்‌ சலனமில்லாமல்‌ அவன்‌
விழித்துக்கொண்டும்‌ உட்கார்ந்திருந்தான்‌. மாதவி, அவன்‌
கட்டிலின்மேல்‌ சுகமாகத்‌ தூங்கிக்கொண்டிருந்தாள்‌. அவனுடைய
பைபிள்‌ புத்தகம்‌, அவளுடைய காலடியில்‌, தாள்கள்‌ கசங்கித்‌
தாறுமாறாகக்‌ கிடந்தது. அதைக்‌ கைநீட்டி எடுப்பதற்குக்கூட
அவனுக்குப்‌ பயமாக இருந்தது.

தன்னுடைய ஒவ்வொரு மயிர்க்கண்களும்‌ அழுக்காகி விட்டன.
தன்‌ இரத்தக்‌ குழாய்களில்‌, ஆற்றில்‌ ஓடும்‌ அழுக்கு நீர்தான்‌
ஒடுகின்றது.

அவன்‌ அவளை மீண்டுமொருமுறை பார்த்தான்‌. அந்த
நிர்வாணம்‌ அவனை வெறுப்படையச்‌ செய்தது. அவனிடம்‌
விஷத்தைப்‌ புகுத்திவிட்டு மயங்கிக்கிடக்கும்‌ அந்த இரத்த விரியன்‌
பாம்பைப்‌ பார்க்குந்தோறும்‌ அவனுக்குப்‌ பயம்‌ தோன்றியது.
கர்த்தரை அழைத்துப்‌ பிரார்த்திக்கக்கூட நினைவில்லாமல்‌, தான்‌
முற்றிலும்‌ நாசமாகிவிட்டோம்‌ என்ற உணர்வுடன்‌ அவன்‌
உதவியற்றவனாகக்‌ குலுங்கி குலுங்கி அழுதான்.

## 33

மரியம்‌ பாயில்‌ படுத்துக்‌ கொண்டு துள்ளினாள்‌, அவளுக்கு
மலைஜுரம்‌ (மலேரியா) நன்றாக முற்றியிருந்தது. அவளால்‌
குளிரையும்‌ நடுக்கத்தையும்‌ சகித்துக்கொள்ள முடியவில்லை,
அவளின்‌ எலும்புகளுக்குள்‌ இருக்கும்‌ கொழுப்புகூட, குளிர்ந்து
உறைந்து விட்டதுபோல்‌ தோன்றிற்று. காற்றில்‌ அலையும்‌
டெலக்ராப்‌ கம்பிகளைப்போல்‌ அவளுடைய நரம்பு மண்டலம்‌
நடுங்கி அலைமோதிக்கொண்டிருந்தது.

"என்னப்‌ புடிச்சி அமுக்கு...ஹூ.--ஹூ... என்ன நெரிச்சிக்‌
கொன்னுடு...." மரியம்‌ மேல்‌ மூச்சு கீழ்மூச்சு வாங்க நடுக்கும்‌
குரலில்‌ அலறினாள்‌.

மாத்தன்‌ மரியத்தின்‌ ஜுர பராக்கிரமங்களை முகத்தைச்‌
சாய்த்துப்‌ பார்த்துக்கொண்டு, கொஞ்ச தூரத்திலேயே நின்று
கொண்டுருந்தான்‌.

"என்னக்‌ கொஞ்சம்‌ அமுக்கிவுடேன்‌!" மரியம்‌ மாத்தனைப்‌
பார்த்துக்‌ கண்களை உருட்டிக்‌ கா்ஜித்தாள்‌.

மாத்தன்‌ மெதுவாக அவளிடம்‌ வந்து ஓர்‌ அனுசரனையுள்ள
குழந்தையைப்போல்‌ முட்டிபோட்டு உட்கார்ந்துகொண்டு,
அவளுடைய தடித்த உடலை அங்கங்கே அமுக்கிப்‌ பிடித்து
விட்டான்.

மாத்‌தன்‌ பிடித்து விட்டுக்கொண்டிருக்கும்‌ போதும்‌, மரியம்‌
துள்ளிக்கொண்டுதான்‌ இருந்தாள்‌. அவள்‌ நெஞ்சில்‌ ஒரு நீராவி
இயந்திரம்‌ ஒடிக்கொண்டிருக்கிறதோ என்று தோன்றியது.

"என்னக்‌ கட்டிப்பிடிச்சி அமுக்கி வுடு!" மரியம்‌
திமிறிக்கொண்டே கூறினாள்‌.

மாத்தன்‌ பாயில்‌ படுத்துக்கொண்டு, அவளுடைய எலும்புகள்‌
நொறுங்குவதைப்போல்‌ அவளைக்‌ கட்டிப்‌ பிடித்தான்‌.
என்றாலும்‌, அவளுடைய குலுக்கல்கள்‌ நிற்கவில்லை. அவள்‌
கைகால்களை அங்குமிங்கும்‌ தூக்கிப்போட்டு அர்த்தமில்லாமல்‌
புலம்பத்‌ தொடங்கினாள்‌.

சிறிது நேரம்‌ சென்றதும்‌ அவளுக்கு ஆசுவாசம்‌ தோன்றியது.
உடல்‌ முழுவதும்‌ வியர்த்திருந்தது. பிரமிக்கத்தக்க உஷ்ணமும்‌
இருந்தது.

'தெடி...மேரிக்குட்டி...சுடுதண்ணீ கொடுடி"... அவள் தளர்ந்த
குரலில்‌ மகளை அழைத்தாள்‌.

"சுடு தண்ணீ வச்சதெல்லாம்‌ தீர்ந்துட்டுதும்மா" என்று
மேரிக்குட்டி, கஞ்சிக்‌ கலயத்தின்‌ மூடியைத்‌ திறந்து பார்த்துச்‌
சொன்னாள்‌.

"தெடீ. தவளையைப்‌ போல பார்த்துகிட்டு நிக்கிறியாடி? அட.
மண்டு... ஒரு கொடம்‌ தண்ணியச்‌ சூடாக்குடி சீக்கிரம்‌....நான்‌
இப்பவே செத்துடுவேண்டி!"

மேரிக்குட்டி அடுப்பைப்‌ பற்ற வைத்தாள்‌.

மரியம்‌ களைப்புடன்‌ சிறிதுநேரம்‌ கண்களை மூடிப்‌
படுத்திருந்தாள்‌. பிறகு கண்களைத்‌ திறந்து ஒரு விசனத்துடன்‌
அருகில்‌ உள்ளதையெல்லாம்‌ ஒருமுறை பார்த்தாள்‌. மாத்தன்‌
அப்போதும்‌ அவள்‌ அருகில்‌ படுத்துக்கொண்டு அவளை அமுக்கிப்‌
பிடித்துவிட்டுக்கொண்டுதான்‌ இருந்தான்‌.

"எட்டப்போ!" மரியம்‌ மாத்தனைத்‌ தள்ளி விட்டாள்‌. மெல்ல
எழுந்து உட்கார்ந்தாள்‌. சிதறிக்‌ கிடந்த தலைமுடியை
வாரிக்கட்டினாள்‌. முகத்திலும்‌, மார்பகங்களிலும்‌, இடையிலும்‌
ஒழுகிக்கொண்டிருந்த வியர்வையைக்‌ கையால்‌ அழுந்தத்‌
துடைத்தாள்‌. பாயில்‌ கையை ஊன்றி, சுருங்கி மயங்கிய
விழிகளுடன்‌ சாய்ந்து சோர்ந்து உட்கார்ந்து விட்டாள்‌.

மேரிக்குட்டி ஒரு கலயம்‌ நிறையக்‌ கொதிக்கும்‌ தண்ணீரை
மரியத்‌தின்‌ முன்னாள்‌ கொண்டு வந்து வைத்தாள்‌. மரியம்‌ ஒரு சிறு
மண்‌ சட்டியில்‌ சுடுதண்ணிரை ஊற்றிக்‌ குடிக்கத்‌ தாடங்கினாள்‌.
பிறகு, சில கொய்னா மாத்திரைகளையும்‌ விழுங்கினாள்‌. சட்டி
நிறைய மூன்று முறைகள்‌ சுடு தண்ணீர்‌ குடித்தும்‌ உஷ்ணம்‌ தணிய
வில்லை. அவள்‌ மீண்டும்‌ தண்ணீரை உற்றிக்‌ குடித்துக்கொண்டே
இருந்தாள்‌.

மறுநாள்‌ காலையிலேயே மரியத்தின்‌ ஜுரமெல்லாம்‌ விட்டு
விட்டது. வழக்கத்தைவிட அதிகமாகவே கஞ்சியையும்‌ மரவள்ளிக்‌
கிழங்கையும்‌ உள்ளே தள்ளி, மண்வெட்டியைத்‌ தோளில்‌ சுமந்து
கொண்டு மலைக்குப்‌ புறப்பட்டு விட்டாள்‌.

## 34

மலையில்‌ வேலை செய்து கொண்டிருக்கும்போதே, குரியனின்‌
காலில்‌ ஒரு காட்டுக்‌ கருங்காணி குத்தியது. அவன்‌ கருங்காணியைக்‌
கல்லினால்‌ நசுக்கிக்‌ கொன்று விட்டாலும்‌, காலிலுள்ள
கொடைச்சல்‌ கூடிக்கொண்டே வந்தது. வேலை போதுமென்று
நிறுத்திவிட்டு குடிசைக்குத்‌ திரும்ப அவன்‌ தீர்மானித்தான்‌.

வேதனையைச்‌ சகிக்க முடியாமல்‌, பற்களைக்‌ கடித்துக்கொண்டு
குரியன்‌ மலையின்‌ மறுபக்கத்தில்‌ உள்ள தன்னுடைய குடிசைக்கு
ஏறிச்சென்றான்‌.

குடிசை அமைதியாக இருந்தது. ஓலைக்கதவு அடைக்கப்‌
பட்டிருந்தது...

அவன்‌ குழந்தை வராண்டாவில்‌, ஒரு தடுக்கில்‌ படுத்துத்‌
தூங்கிக்கொண்டிருந்தது. அவன்‌ மனைவி சாராம்மையை அங்கே
எங்கும்‌ காணவில்லை.

வராண்டாவிற்கு ஏறியபோது, குடிசையின்‌ உள்ளே இருந்து
பன்றி உறுமுவதைப்போல்‌ - பயம்‌ தோன்றச்செய்யும்‌ - ஓர்
ஆண்குரல்‌ கேட்டது. குரியன்‌ சந்தேகத்துடன்‌ பதுங்கிச்‌ சென்று
பனையோலைச்‌ சந்து வழியாக ஓசை எழுப்பாமல்‌ உள்ளே
எட்டிப்பார்த்தான்‌.

குரியனுக்குத்‌ தன்‌ கண்களையே நம்ப முடியவில்லை. சாராம்மா
முக்கால்‌ நிர்வாணத்துடன்‌ ஒரு தாழம்பாயில்‌ ஒருக்களித்துப்‌
படுத்திருந்தான்‌. சாராம்மையை அணைத்துக்கொண்டு ஓர் ஆணும்‌
அவளருகில்‌ படுத்திருந்தான்‌. அந்த ஆணின்‌ அசாதாரணமான
தொனியிலுள்ள குறட்டை ஒலிதான்‌ பன்றியின்‌ உறுமலைப்போல்‌
கேட்கின்றது.

அந்த ஆணின்‌ முகத்தைக்‌ குரியன்‌ தெளிவாகக்‌ கண்டான்‌.
தென்னம்‌ துடைப்பத்தைப்போல்‌ உள்ள பெரிய மீசையையும்‌,
இரும்புக்‌ கடப்பாறையைப்போல்‌ உள்ள மூக்கையும்‌, மின்னும்‌
வழுக்கைத்‌ தலையையும்‌ கண்ட போதுதான்‌, குரியனுக்கு அவன்‌
யாரென்று புரிந்தது. டீக்கடைக்காரன்‌ சாக்கோச்சன்‌ தான்‌ அவன்‌.

தன்‌ மனைவியை அணைத்துக்கொண்டு, சுக நித்திரையின்‌
ஜயபேரிகையை முழக்கியவாறு படுத்திருக்கும்‌ சாக்கோச்சனை,
குரியன்‌ சிறிது நேரம்‌ அப்படியே பிரமிப்புடன்‌ பார்த்துக்‌
கொண்டு நின்றுவிட்டான்‌. பிறகு, அவன்‌ ஓர்‌ உறுதியான
முடிவுடன்‌ திரும்பி நடந்தான்‌.

குரியன்‌ நேராக சாத்துக்குட்டியின்‌ கள்ளுக்கடைக்குச்‌
சென்றான்‌. அங்கே ஒரே மூச்சில்‌ இரண்டு கோப்பைக்‌ கள்ளைக்‌
குடித்தான்‌. இதயத்தைச்‌ சூடாக்கினான்‌. கண்களைச்‌ சிகப்பாக்கிக்‌
கொண்டு, அவன்‌ குடிசைக்குத்‌ திரும்பி வந்தான்‌. அப்போது
சாக்கோச்சன்‌ அங்கிருந்து புறப்பட்டுப்‌ போய்விட்டிருந்தான்‌.
சாரம்மா அடுப்பின்‌ அருகில்‌ அமர்ந்து தீ மூட்டத்‌ தயார்‌ செய்து
கொண்டிருந்தாள்‌.

குரியன்‌ நேரே அடுக்களைக்குள்‌ புகுந்து. சாராம்மாவின தலை
முடியைச்‌ சுற்றிப்‌ பிடித்து. அவளுடைய முதுகு முதல்‌ முட்டிக்கால்‌
வரை பல பாகங்களிலும்‌ அடியோ அடியென்று அடித்து
உதைத்தான.

எதுவும்‌ பேசாமல்‌, குரியன்‌ மேலும்‌ மேலும்‌ அடிகளைத்‌
தொடர்ந்து கொடுத்துக்கொண்டே இருந்தான்‌. சிறு முனகலைக்‌
கூட வெளிப்படுத்தாமல்‌, யாதொரு துன்பமோ எதிர்ப்போ
காட்டாமல்‌, சாராம்மா ஒரு மரக்கட்டையைப்போல்‌ அப்படியே
நின்று கொண்டிருந்தாள்‌.

தன்‌ மனைவியை அவ்வாறு ஒரேயடியாக அடித்து ஓய்ந்தபோது,
குரியன்‌ தன்‌ கையை உதறிவிட்டுத்‌ தலையைக்‌ குனிந்து கொண்டு
வராண்டாவிற்கு வந்தான்‌. ஒரு பீடியை எடுத்துப்‌ பற்ற
வைத்துக்கொண்டு, மீண்டும்‌ ஏதோ ஆழ்ந்த ஆலோசனையில்‌
மூழ்கினான்‌. வராண்டாவிலேயே நான்கைந்து முறை அங்குமிங்கும்‌
நடந்தான்‌. பிறகு ஓர்‌ உறுதியான முடிவுடன்‌, அவன்‌ மீண்டும்‌
கள்ளுக்கடையைக்‌ குறி வைத்து வெளியே நடந்தான்‌.

அந்தக்‌ கள்ளுக்கடையில்‌ அப்போது, வழக்கத்திலும்‌ அதிகமாக
ஆட்கள்‌ குடிப்பதற்காக உட்கார்ந்து இருந்தார்கள்‌.

'சிறு புஷ்பம்‌ விலாசம்‌' ஓட்டல்காரன்‌ கொச்சு வர்க்கியும்‌,
தடியன்‌ குருவிளையும்‌ மீன்நாற்றம்‌ நாறும்‌ ஓர்‌ அரைமேஜைக்கு
எதிரே ஒவ்வொரு குட்டைப்‌ பெஞ்சில்‌ அமர்ந்து கொண்டு கள்‌
குடித்தார்கள்‌. கொச்சுவர்க்கி கண்களைத்‌ திறந்து கொண்டும்‌,
குருவிளை கண்களை இறுக்கமாக மூடிக்கொண்டும்‌ புளித்து
நுறைத்துள்ள மரத்தண்ணீரை உள்ளுக்கு அனுப்பினார்கள்‌.
மூக்கன்‌ குஞ்ஞம்பு, குடித்து முடித்துவிட்டு அங்கிருந்து எழுந்து
செல்ல மனம்‌ வராமல்‌, இதற்குமுன்‌ மூன்றுமுறை வழித்துநக்கி
விட்டு வைத்த பிங்கானின்‌ ஓரத்தில்‌ மீண்டும்‌ ஒருமுறை தோண்டி,
ஓணானைப்போல்‌ நாக்கை நீட்டிச்‌ சப்புக்கொட்டினான்‌.
குஞ்ஞம்பு மணியாணியும்‌ கல்தச்சன்‌ சாத்துவும்‌, முயல்‌ உதடன்‌
குஞ்ஞாப்புவும்‌, மலையன்‌ குஞ்ஞிராமனும்‌ மற்றொரு மேறஜையைச்‌
சுற்றி உட்கார்ந்து கொண்டு, தங்களுக்கு முன்னால்‌ வைக்கப்‌
பட்டிருந்த கள்‌ கோப்பைகளில்‌ உள்ள ஈக்களை வீசி ஓட்டிக்‌
கொண்டு, புளுக்காத்தரைப்‌ பெரியவர்‌ குஞ்ஞாப்ப நம்பியாரின்‌
உடம்பில்‌ வீங்கியிருக்கும்‌ டயாபடிஸ்‌ கட்டியைப்‌ பற்றி விவாதம்‌
செய்து கொண்டிருந்தூார்கள்‌.

"மாங்காய்‌ போல ஒரு கட்டி செவந்து வீங்கிப்போயிக்‌
கெடக்குது" முயல்‌ உதடன்‌ குஞ்ஞாப்பு - அவன்‌ ஓர்‌ அரை
வைத்தியன்‌ - கள்‌ கோப்பையை ஒருமுறை முத்தமிட்டு,
உதட்டைத்‌ துடைத்து முனகியவாறு புளுக்காத்தரைப்‌
பெரியவரைப்‌ பிடித்துள்ள கட்டியை வர்ணிக்கத்‌ தொடங்கினான்‌.

"அந்தக்‌ கட்டிக்கு கண்ணிருக்கா?" - கல்‌ தச்சன்‌ சாத்து
உற்சாகத்துடன்‌ குஞ்ஞாப்புவிடம்‌ கேட்டான்‌. சாத்து
இதுவரையில்‌ ஒரு டயாபடிஸ்‌ கட்டியைக்‌ கண்டதில்லை. சர்க்கரை
வியாதி பணக்காரர்களின்‌ நோய்‌ என்பது அவன்‌ எண்ணம்‌.
டயாபடிஸ்‌ கட்டிக்கு ஒரு பிரபுத்துவம்‌ உண்டு.

"கண்ணும்‌ மூக்கும்‌ ஒண்ணும்‌ தெரியல. உருண்டையா கெடக்குது" - சாத்து. கள்ளில்‌ இறந்து மிதந்து கொண்டிருந்த ஒரு ஈயை
ஆள்காட்டி விரலால்‌ எடுத்து எரிந்து விட்டுப்‌ பதில்‌ கூறினான்‌.

"வலி இருக்குதாம்மா?"

"உம்‌. உஹ்ம்‌!'-- என்று குஞ்ஞாப்பு, பெரியவருடைய கட்டியின்‌
வலி முழுவதையும்‌ தானே அனுபவிப்பதுபோல்‌ ஒருமுறை முனகிக்‌
காட்டினான்‌.

"வலியில்லாத கட்டிக்குப்‌ பெறக்கொழன்னு பேரு" மலையன்‌
குஞ்ஞாராமன்‌ கூறிப்‌ புரிய வைத்தான.

கடையினுள்ளே தெற்கு மூலையிலிருந்து, யாரோ உரத்த குரலில்‌
தேம்பி அழும்‌ குரல்‌ கேட்டது. முயலுதடன்‌ குஞ்ஞாப்பு திரும்பிப்‌
பார்த்தான்‌.

கண்ணன்‌ செட்டியார்‌. அவர்‌ அப்படித்தான்‌. கள்‌ உள்ளே
போனால்போதும்‌. செட்டியார்‌ திடீரெனப்‌ பெரிய துக்கத்தில்‌
உள்ளவராக மாறி, தன்‌ குடும்பத்தில்‌ இறந்து மண்ணாகிப்போன
ஒவ்வொருத்தரையும்‌ நினைத்துத்‌ தேம்பித்‌ தேம்பி அழுவது
பழக்கம்‌. அந்தக்‌ கிழவரின்‌ அழுகையை அங்கே யாரும்‌
பொருட்படுத்‌தவில்லை.

அந்தச்‌ சந்தா்ப்பத்தில்தான்‌ குரியன்‌, தன்‌ மனைவியுடன்‌
படுத்திருந்த சாக்கோச்சானிடம்‌ சென்று சண்டை போடுவதற்‌
கான உயிரைச்‌ சம்பாதிக்க இரண்டாவது முறையாகக்‌ குடிக்கக்‌
கடைக்கு வந்தான்‌. தலையில்‌ கட்டிய துண்டை எடுத்துத்‌ தோளில்‌
போட்டுக்கொண்டு குரியன்‌ ஒரு பெஞ்சில்‌ அமர்ந்து கொண்டான்‌.
கள்‌ கொண்டு வந்து கொடுக்கும்‌ சிறுவனைப்‌ பார்த்து ஆள்காட்டி
விரலை உயர்த்திக்‌ காண்பித்தான்‌. சிறுவன்‌, ஒரு கோப்பைக்‌
கள்ளைக்‌ குரியனின்‌ முன்னால்‌ கொண்டு வந்து வைத்தான்‌.

கையில்‌ ஒரு கோப்பைக்‌ கள்ளைத்‌ தூக்கிப்‌ பிடித்துக்‌
கொண்டு, "ரெண்டு ஒடம்பானாலும்‌ நாம்‌ ஒரே இதயம்தானே...நீ
என்‌ நல்ல கள்ளுதானே!" என்று பாடிக்கொண்டே, ஒற்றைக்‌
கண்ணன்‌ வரீது குரியனின்‌ அருகே வந்து இடம்‌ பிடித்தான்‌.
ஒற்றைக்‌ கண்ணன்‌ வரீதுக்குக்‌ கள்ளுக்கோப்யையைக் கையில்‌
பிடித்துக்கொண்டு பல ராகங்களில்‌ பாடியவாறு, அடிக்கடி இடம்‌
மாறி அமர்ந்து குடித்தால்தான்‌ சுகமாக இருக்கும்‌.

சர்ச்சில்‌ துரையைப்போல்‌, தடித்துக்கொழுத்து முகம்‌ வீங்கிய
ஒரு நாயும்‌ குரியனின்‌ காலடியில்‌ தெனாவெட்டாகப்‌
படுத்திருந்தது.

கடைக்குச்‌ சொந்தக்காரன சாத்துக்குட்டி, ஸ்ரீநாராயண
குருவின்‌ வாழ்க்கை வரலாறைப்‌ பாராயணம்‌ செய்தவாறு, பணப்‌
பெட்டியின்‌ மேல்‌ கையையூன்றிப்‌ பக்திரசம்‌ தளும்பும்‌ முக
பாவத்துடன்‌ உட்கார்ந்து கொண்டிருந்தான்‌.

குரியன்‌ இரண்டாவது கோப்பைக்கு ஆர்டர்‌ கொடுத்தான்‌.

அந்தக்‌ கள்ளும்‌ உள்ளே சென்றபோது, குரியனின மூளைக்குச்‌
சுறு சுறுப்பும்‌, இதயத்துக்கு இரத்த அழுத்தமும்‌. பார்வைக்கு
உக்கிரமும்‌, நாக்குக்கு விறுவிறுப்பும்‌ கூடிற்று. அம்‌ மாறுதல்களின்‌
சூட்டுடன்‌ அவன்‌ மூன்றாவது கோப்பைக்‌ கள்ளையும்‌ உள்ளே
அனுப்பினான்‌. பிறகு உதட்டை ஒருமுறை துடைத்துவிட்டு
ஒற்றைக்கண்ணன்‌ வரீதின்‌ முகத்தைக்‌ கூர்ந்து பார்த்துக்கொண்டு,
கடைக்கு வந்து கூடி இருந்தவர்களுக்குகெல்லாம்‌ கேட்கக்கூடிய
வகையில்‌ உரத்த குரலில்‌ ஒரு சொற்பொழிவு செய்தான்‌.

"இன்னிக்கு மத்தியானம்‌ என்‌ பொண்டாட்டி சாராம்மா.
டீக்கடைக்காரன்‌ சாக்கோச்சன்கூடப்‌ படுத்துக்கிடக்கினு
இருந்தத நான்‌ கண்டுபிடிச்சிட்டேன்‌. சாராம்மாவ நான்‌ அடியோ
அடின்னு அடிச்சிப்போட்டுட்டு வந்திருக்கேன்‌: அவ எலும்பு
நொறுங்கி அசைய முடியாமக்‌ கெடக்கறா.... இனிமே நான்‌ எங்கப்‌
போவப்‌ போறேன்‌ தெரியுமா?... நேரா டீக்கடைக்குத்தான்‌
போவப்போறேன்‌. அங்க ரத்தாறு ஓடப்போவுது... பெரிய
கலாட்டா நடக்கப்போ வுது... அதச்‌ செஞ்சாதான்‌ இந்தக்‌ குரியன்‌
அடங்குவான்‌."

அங்கே கூடியிருந்த குடிகாரர்களெல்லாம்‌ கள்ளுக்‌ கோப்பை
களைக்‌ கீழே வைத்துவிட்டு, அந்தப்‌ புரட்சிப்‌ பிரகடனம்‌
அடங்கிய சொற்பொழிவாளனை உற்றுப்‌ பார்த்தார்கள்‌. குஞ்ஞாம்பு
மணியாணியும்‌ அவன்‌ கூட்டாளிகளும்‌ புளுக்காத்தரைப்‌ பெரிய
வரின்‌ டயாபடிஸ்‌ கட்டியின்‌ விஷயத்தை மறந்து, சாராம்மாவின்‌
விபச்சாரத்தைப்‌ பற்றிக்‌ கேட்கச்‌ செவியைக்‌
கூர்மைப்படுத்தினார்கள்‌. அந்த அமைதியை உடைத்துக்கொண்டு,
கண்ணன்‌ செட்டியாரின்‌ அழுகைத்‌ தேம்பல்‌ மட்டும்‌
மேலெழும்பிக்கேட்டது.

தன்‌ மனைவியின்‌ விபச்சாரத்தைப்‌ பற்றியும்‌, அதற்குத்‌ தான்‌
செய்யப்போகும்‌ அதிபயங்கரமான பதில்‌ நடவடிக்கை பற்றியும்‌,
உலகம்‌ முழுவதற்கும்‌ முரசு கொட்டி அறிவிக்க வேண்டுமென்பது
தான்‌ குரியனின்‌ எண்ணம்‌.

"இதயெல்லாம்‌ அப்பவே செஞ்சிருக்கணும்‌ குரியா!" என்று
ஒற்றைக்கண்ணன்‌ உபதேசித்தான்‌: இனிமே டீக்கடைக்குப்‌ போயி
சாக்கோச்சன தொந்தரவுபடுத்த வேணாம்‌. கையும்‌ களவுமாகப்‌
புடிபட்டதுமே, அவன அங்கியே நசுக்கியிருக்க வேணாம்‌."

"அவன்‌ உடம்புல துணிகூட இல்லாம, பாயில பன்னிப்போலப்‌
படுத்துத்‌ தூங்கிக்கிட்டு இருந்தான்‌. தூங்கறவன நான்‌ கொல்லறது
இல்லை!" என்று குரியன்‌ டம்பமாகப்‌ பதில்‌ கூறிவிட்டு, மேலும்‌ ஒரு
கோப்பைக்கு ஆர்டர்‌ கொடுத்தான்‌.

"சாராம்மா அப்ப என்ன செஞ்சிக்கினு இருந்துது?" தடியன்‌
குருவிளை கேட்டான்‌.

"சாராம்மா அவனக்‌ கட்டிப்‌ புடிச்சிக்கிட்டு சாஞ்சிப்‌
படுத்திருந்தா..." என்று குரியன்‌, அந்தக்‌ காட்சியை வெட்க
மில்லாமல்‌ விவரித்தான்‌. எல்லாருக்கும்‌ உற்சாகம்‌ கொப்புளித்தது.

"சாராம்மா இப்பதான்‌ இந்த மாதிரி நடந்தாளா?... இல்ல..."
என்று ஓட்டல்காரன்‌ கொச்சுவர்க்கி கேட்டான்‌.

"அதக்‌ குரியனால எப்படிச்‌ சொல்ல முடியும்‌? சாராம்மைக்குத்‌
தான்‌ தெரியும்‌" - குருவிளை சிரித்துக்கொண்டே சொன்னான்‌.

"அதுவும்‌ சரிதாண்டா" என்று மலையன்‌ குஞ்ஞாராமன்‌,
குருவிளையின்‌ அருகில்‌ நகர்ந்து வந்து உட்கார்ந்து கொண்டு
ஆமாம்‌ போட்டான்‌. "மனுஷன்‌ ரத்தத்‌த ஒரு தடவ ருசி பாத்தப்‌
பின்னால, நேரங்‌ கெடைக்கற போதெல்லாம்‌ ஆளப்‌ புடிக்கற
காட்டு நரியப்போலத்தான்‌ நாட்டுல நாரிமணிங்களும்‌ இருக்‌
காளுங்க. அந்த நேரம்‌ வர்றப்‌ போல்லாம்‌ அவ எப்படியாச்சும்‌
விஷயத்த முடிச்சிக்குவா. கேட்டாயாண்ணே?"

"பொண்ண நம்பறவன்‌ முட்டாளுதாம்பா" என்று குஞ்ஞம்பு
மணியாணி ஒருபக்கமாக நோக்கியவாறு கூறினான்‌.

"இந்த அண்ணனாலே டீக்கடைக்காரன்‌ சாக்கோவைக்‌ கொல்ல
முடியுமா?" என்று கல்தச்சன்‌ சாத்து, முயலுதடன்‌ குஞ்ஞாப்புவின்‌
காதருகே மெதுவாகக்‌ கேட்டான்‌.

குஞ்ஞாப்பு, குரியனை ஒருமுறை உற்றுப்‌ பார்த்தான்‌. குரியன்‌
கண்களை மூடி, வாயைத்‌ இழந்து குழைத்து குனிந்த கழுத்துடன்‌
பெஞ்சில்‌ சரிந்து குத்திட்டுக்கொண்டிருந்தான்‌. சிறிது நேரம்‌
சென்றதும்‌ குரியன்‌ சிறுநினைவுகூட இல்லாமல்‌, அந்தப்‌
பெஞ்சிலேயே மடிந்து விழவும்‌ செய்தான்‌.

அங்கே கூடியிருந்த குடிகாரர்களுக்கெல்லாம்‌ பெரிய
ஏமாற்றமாகப்‌ போய்விட்டது. கையில்‌ ஒரு கத்தியுடன்‌ குரியன்‌,
தன்‌ மனைவியைக்‌ கெடுத்‌தவனைப்‌ பழிவாங்கச்‌ செல்வதையும்‌,
டீக்கடையில்‌ வைத்து அந்த இரண்டு அண்ணாச்சிகளும்‌'
ஒருவருக்கொருவர்‌ ஒரு கோழிச்சண்டை செய்வதையும்‌, இரத்தம்‌
சிந்துவதையும்‌ மற்றவைகளையும்‌ பார்ப்பதற்குத்‌ தயாராக
அவர்களெல்லாம்‌ நின்று கொண்டிருந்தார்கள்‌. ஆனால்‌ அந்த
நாடகம்‌ முடங்கி விட்டது. கதாநாயகன்‌ கள்ளின்‌ போதையில்‌
மூழ்கிப்‌ போனான்‌. அந்தப்‌ பதில்‌ நடவடிக்கையின்‌ கோலாகலம்‌
குரியனின்‌ குறட்டையொலியில்‌ ஒதுங்கிவிட்டது.

அவர்கள்‌ பழைய பேச்சுக்களைத்‌ தொடர்ந்தார்கள்‌.
புளுக்காத்தரைப்‌ பெரியவரின்‌ டயபடிஸ்‌ கட்டி மீண்டும்‌ பொங்கி
வந்தது!

திடீரென்று, மிக உயரமான கொம்பு மீசைக்காரன்‌ ஒருவன்‌
கடையின்‌ உள்ளே புகுந்து வந்து, அங்கே கூடியிருந்தவர்களை
யெல்லாம்‌ ஒருமுறை பார்த்தான்‌.

முயல்‌ உதடன்‌ குஞ்ஞாப்பு, கல் தச்சன்‌ சாத்துவின்‌ தொடையில்‌
நிமிண்டிவிட்டுச்‌ சுட்டிக்காட்டினான்‌.

என்னவோ நடச்கப்போகின்றது என்ற எண்ணத்துடன்‌,
எல்லோரும்‌ வந்தவனையே கூர்ந்து நோக்கினார்கள்‌. மணியாணி,
குரியனை எழுப்பிவிட ஒருமுறை முயன்று பார்த்தான்‌. குரியன்‌
அசைவதாக இல்லை.

சாக்கோ ஒரு பெஞ்சில்‌ மேல்‌ ஏறி நின்று உரத்த குரலில்‌
கூறினான்‌.

எல்லாரும்‌ இங்கக்‌ கவனமாக கேளுங்க---நம்ம ஊர்லேந்து வந்த
ஒரு சாது சகோதரன்‌ - பள்ளிப்பரம்பில்‌ மாத்‌தன்‌ இந்த
ஊருக்காரச்‌ செல கேடு கெட்டப்பசங்க, ஒலக்கையால அடிச்சி
சாவற மாதிரி ஆக்கிட்டானுங்களாம்‌. மாத்தன, அவனுங்க
மூத்தரத்தக்‌ குடிக்கச்‌ சொல்லியும்‌, மலத்தத்‌ திங்கச்‌ சொல்லியும்‌
இருக்காங்கன்னு கேள்விப்பட்டேன்‌. அவன அவனுங்க மாட்டுக்‌
கொட்டாயில புடிச்சிக்‌ கட்டியிருக்கானுங்க. நீங்கள்ளாம்‌ இங்கக்‌
கள்ளக்‌ குடிச்சிட்டு பாட்டு பாடிட்டுக்‌ குந்தியிருக்கீங்க. எல்லாரும்‌
இப்பவே எழுந்து வாங்க. அந்தப்‌ பசங்களுக்கு ஒரு பாடத்தப்‌
பொகட்டனும்‌. இப்பவே பொறப்படலன்னா அவுனுங்க
மாத்தனக்‌ கொன்னு குழிதோண்டிப்‌ பொதச்சிடுவானுங்க. அது
மட்டுமில்லாம, கிறிஸ்துவங்களோட பரிசுத்தமான சிலுவைக்கு
முன்னால, இந்தப்‌ பசங்க மலத்த வேற வீசறானுங்க. இதயெல்லாம்‌
சகிச்சிக்கிட்டு குடியிருக்கவா நாம இங்க பணத்த மொடக்கி
வந்திருக்கோம்‌? - எல்லாரும்‌ வாங்க. இதுக்குப்‌ பதிலுக்குப்‌ பதிலு
கேக்காமக்‌ குடிசைக்குத்‌ திரும்பக்கூடாது."

அந்தப்‌ பிரசங்கத்தைக்‌ கேட்ட வீரத்துடன்‌, ஒற்றைக்‌ கண்ணன்‌
வரீ தும்‌, தடியன்‌ குருவிளையும்‌, வேறு நான்கைந்து கிறிஸ்து
வர்களும்‌ கள்ளுக்‌ கோப்பையைக்‌ தூக்கி எறிந்துவிட்டுத்‌ துள்ளி
யெழுந்து சாக்கோச்சன்‌ முன்னால்‌ சென்றார்கள்‌.

"நடங்க சாக்கோச்சா, இவுனுங்களுக்கு ஒரு பாடத்தப்‌
பொகட்டலாம்‌. திருவிதாங்கூரு கிறஸ்தவங்களுடைய தனி
நெறத்த இவுனுங்க கண்ட தில்ல. இப்பக்‌ காட்டிடுவோம்‌." என்று
தடியன்‌ குருவிளை அலறினான்‌.

அவர்கள்‌ வேகமாக நடந்தார்கள்‌. போகின்ற போக்கில்‌
அவர்கள்‌ குரியனையும்‌, ஒருமுறை தட்டிக்‌ கூப்பிட்டுப்‌ பார்த்‌
தூர்கள்‌. பதிலில்லை. எழுந்திருக்கவுமில்லை. உப்பில்‌ விழுந்த
பல்லியைப்போல்‌ அவன்‌ இடுப்புத்‌ துணிகூட இல்லாமல்‌
மல்லா ந்து படுத்துக்கிடந்தான்‌. கடைசியில்‌ அவர்கள்‌ குரியனை
அங்கேயே விட்டு, மீதியிருந்த கிறிஸ்துவர்களெல்லாம்‌ சேர்ந்து ஓர்‌
ஊர்வலமாக நடந்தார்கள்‌.

## 35

அந்தோணி தன்‌ சித்தப்பாவைப்‌ பார்த்து, கூலியாட்களுக்குக்‌
கொடுக்க வேண்டிய பணத்தை வாங்கிக்கொண்டு குடிசைக்குத்‌
திரும்பிக்‌ கொண்டிருந்தான்‌.

மாதாகோயிலுக்கு அருகில்‌ வந்தபோது, யாருடையவோ
மயான யாத்திரையைக்‌ குறிக்கும்‌ பிரார்த்தனைக்‌ கீதத்தின்‌
முழக்கம்‌ அவன்‌ காதுகளில்‌ விழுந்தது. அந்த முக்கூட்டு வழியில்‌
நின்றான்‌.

கருப்புச்‌ சவப்பெட்டியைச்‌ சுமந்துகொண்டு நடக்கும்‌ இருவரின்‌
பின்னால்‌ ஆறேழு கிறிஸ்துவர்கள்‌ அமைதியாக நகர்ந்து வந்து
கொண்டிருந்தார்கள்‌. ஆனிக்குட்டியின்‌ சித்தப்பா ஜேக்கப்பும்‌
அந்தக்‌ கூட்டத்தில்‌ இருந்தான்‌

அந்தோணி ஒதுங்கி நின்று, பின்‌ அவர்களுடன்‌ சேர்ந்து மாதா
கோவிலுக்கு நடந்தான்‌.

"யாரது?" அந்தோணி சவப்பெட்டியைச்‌ சுட்டிக்காட்டி, அந்தக்‌
கூட்டத்தில்‌ நடந்துசென்ற மீக்கடைக்காரன்‌ ஒளசேப்பிடம்‌
மெதுவாகக்‌ கேட்டான்‌.

"ஜேக்கப்போடு தங்கியிருந்தாளே ஒரு பொண்ணு - அவதான்‌
ஆனிக்குட்டி - கடுமையான மலைச்சொரத்தாலப்‌ போய்ட்டா"
என்று ஒளசேப்பு முணுமுணுத்தான்‌.

அந்தோணி இடிவிழுந்ததுபோல்‌ திடுக்கிட்டு நின்று விட்டான்‌.
அவனால்‌ அந்தச்‌ செய்தியை நம்ப முடியவில்லை. அவன்‌ ஆழமாக
ஆராதித்துக்கொண்டிருந்த அந்தக்‌ களங்கமற்ற பெண்தான்‌,
அந்தக்‌ கருப்பு பெட்டிக்குள்ளே அடைந்து மண்ணுக்குள்‌
போகப்போகிறாள்‌.

நெஞ்சில்‌ தன்‌ கைகளினால்‌ சிலுவை அடையாளத்தை வரைந்து.
தலையைத்‌ தாழ்த்தி அவன்‌ அவர்களுடன்‌ சேர்ந்து நகர்ந்தான்‌...

சூரிய ஒளி அந்தச்‌ சவப்பெட்டியை இறுதியாகத்‌ தடவிற்று.
ஆனிக்குட்டி மண்ணின்‌ கீழே போய்விட்டாள்‌.

"நீ மண்ணாகின்றாய்‌: நீ மண்ணுக்கே திரும்ப போகின்றாய்‌"...

சாமியார்‌ சவப்பெட்டியைப்‌ பார்த்து ஓதினார்‌.

அதன்‌ பிறகு கோயிலுக்கு போகும்‌ போதெல்லாம்‌, அந்தோணி
ஆனிக்குட்டியின்‌ இறுதி ஒய்விடத்தை ஒரு பெருமூச்சுடன்‌
பார்க்காமல்‌ இருந்ததில்லை. ஞாயிற்றுக்கிழமைதோறும்‌, ஆனிக்‌
குட்டி வழக்கமாக முட்டிபோட்டுப்‌ பிராாத்தித்து நிற்கக்கூடிய
அந்த இடத்தை, அவன்‌ இதய வேதனையுடன்‌ மறைமுகமாகப்‌
பார்ப்பான்‌. வெள்ளைத்‌ துணியைத்‌ தலையில்‌ அணிந்து. ஊர்த்துவ
திருஷ்டியுடன்‌ உதடுகளை அசைத்துக்கொண்டு நிற்கும் அந்தச்‌
சிறுதேவதை, ஒரு கனவுபோல்‌ அங்கே தங்கி நிற்கின்றாள்‌ என்று
அவனுக்குத தோன்றும்‌.

சில சமயம்‌, அவன் யாரும்‌ அறியாமல்‌ அவளுடைய சவக்‌
கல்லிற்குக்‌ கீழே புஷ்பங்களை அர்ப்பித்து, விம்மும்‌ இதயத்துடன்‌,
ஆனிக்குட்டி, நீ பாக்கியவதிதான்‌. இந்தப்‌ பாவிங்க கிட்டே
யிருந்து கர்த்தர்‌ ஒன்ன அழைச்சிக்கிட்டுப்‌ போய்ட்டார்‌.
ஆனாலும்‌. நீ இதுக்குள்ள போயிருக்க வேணாம்‌ என்று கூறுவான்‌.

தான்‌ செய்த பாவத்தின்‌ பலனால்தான்‌, ஆனிக்குட்டியைக்‌
கர்த்தர்‌ அழைத்துக்‌ கொண்டு போய்விட்டாரென்று அந்தோணி
நம்பினான்‌.

நான் பாவிதான்... நான் பாவி தான். பச்சாதாபப்படக்கூட முடியாத பாவி! சாத்தான்‌ என்னை வஞ்சித்துவிட்டான்‌.
கர்த்தரின்‌ நாமத்தை உச்சரிக்கக்கூட எனக்கு அருகதயில்ல.

அவன்‌ ஆத்ம நிந்தனையுடன்‌ இதயம்‌ தகர்ந்து சதா நேரமும்‌
புலம்பிக்கொண்டிருப்பான.

---
