---
layout: post
comments: true
title: அத்தியாயங்கள் 21 - 25
---

## 21

தற மூட்டில்‌ சாக்கோ மலபாரில்‌ குடியேறி வசிக்கத்‌ கொடங்கி
ஆறு மாதம்தான்‌ ஆயிற்று. அவன்‌ பாலாயிலிருந்து வந்தவன்‌.
இரண்டு தம்பிகளும்‌, வயதான தாத்தாவும்‌ அவனும்‌ சேர்ந்து
பொட்டக்காயம்‌ குஞ்ஞித்தொம்மன்‌ என்ற ஏஜெண்டின்‌
வார்த்தைகளை நம்பி, தன்‌ ஊரிலிருந்த சொத்துக்களை எல்லாம்‌
விற்றுவிட்டு, மூவாயிரம்‌ ரூபாயுடன்‌ மலபாருக்கு வந்து
சேர்ந்தார்கள்‌. நிலங்களை வாங்க குஞ்ஞித்தொம்மன்‌ எல்லா
உதவிகளையும்‌ செய்தான்‌. புது மரவள்ளிக்‌ குச்சிகளையும்‌
கொஞ்சம்‌ வேலைக்காரர்களையும்‌ திருவிதாங்கூருக்குப்‌ போய்க்‌
கொண்டுவருவதாகக்‌ கூறி, சாக்கோவிடம்‌ மீதமிருந்த முன்னூறு
ரூபாயையும்‌ வாங்கிக்‌ கொண்டான்‌. குஞ்ஞித்‌ தொம்மன்‌ போய்‌
இரண்டு மாதங்கள்‌ ஆகி விட்டன. போனவன்‌ போனவன்‌ தான்‌.
இதுவரை அவனை இங்கே யாராலும்‌ பார்க்கக்கூட முடியவில்லை.

சாதாரணப்‌ படிப்புள்ள இளைஞன்‌ சாக்கோ. யாருடனும்‌
அதிகம்‌ பேசாமல்‌, சொந்த வேலையைப்‌ பார்த்துக்கொண்டு
ஒதுங்கி வாழக்கூடிய ஜீவன்‌ அவன்‌.

மலபாரை அடைந்து ஒரு மாதம்‌ கழிவதற்குள்ளேயே, தன்னு
டைய முட்டாள்தனம்‌ அவனுக்குப்‌ புரிய ஆரம்பித்துவிட்டது.

ஒரு பழைய 'பெளரத்வனி' இதழை மடியில்‌ விரித்து
வைத்துக்கொண்டு அவன்‌ படிக்கத்‌ தொடங்கினான்‌.
பத்திரிக்கையிலிருந்த பிராந்தியச்‌ செய்திகள்‌ ஒன்றும்‌ அவனைக்‌
கவரவில்லை. அவன்‌ நினைவுகளெல்லாம்‌ அவனுடைய வாழ்வைப்‌
பற்றித்தான்‌ சுற்றிச்‌ சுற்றி வந்தன.

தன்‌ கைவசம்‌ இருந்த பணமெல்லாம்‌ தீர்ந்துவிட்டது.
தன்னிடமிருந்ததையெல்லாம்‌ மலை நிலங்களில்‌ விதைத்து
விட்டிருந்தான்‌. அது முளைத்துப்‌ பலன்‌ கிடைக்க வேண்டு
மென்றால்‌ இன்னும்‌ அதை வளப்படுத்தவேண்டும்‌. அதற்கு யாரும்‌
உதவி செய்வதாகவுமில்லை. எதிர்காலம்‌ இருளடைந்து
காணப்பட்டது.

ஆனால்‌, தன்‌ சொந்தக்‌ குடும்ப வாழ்வின்‌ கதையைவிட
அவனுடைய சகோதரக்‌ குடும்பங்களின்‌ நிலைமைதான்‌ அவன்‌
மனதை மிகவும்‌ வேதனைப்படுத்தியிருந்தது. முட்டாள்‌ தனமும்‌,
சொந்தப்‌ பாதுகாப்புக்கான குறுக்குத்‌ தந்திரங்களும்‌ சேர்ந்த
புகைப்படலம்‌ சுற்றிலுமுள்ள கிறிஸ்துவ சமுதாயத்தை
வளைத்துப்‌ பிடித்து வேறுபடுத்தி நிறுத்தி இருந்தது. மலபாரின்‌
கிராமவாசிகளுடன்‌ சேர்ந்த புதிய வாழ்க்கையை திடமாக்கவும்‌
இனிமையாக்கவும்‌ முயலாமல்‌, அவ்வூர்‌ மக்களை பயமுறுத்தி
வம்புக்கிழுத்தும்‌. வீம்பு பேசியும்‌, சட்டாம்பிள்ளைத்தனம்‌ செய்‌
யவும்‌ சிலர் எண்ணினார்கள்‌. அந்தக்‌ கெட்ட பெயர்‌ ஒரு சமுதாயம்‌
முழுவதையும்‌ பாதிக்கவும்‌ செய்தது.

தன்னைப்‌ பார்க்கும்‌ போடுதல்லாம்‌, அவ்வூர்‌ மக்கள்‌ அவநம்பிக்‌
கையுடன்‌ பார்த்துவிட்டு ஒதுங்கிச்‌ செல்வதாக அவனுக்குப்‌ பல
சமயங்களிலும்‌ அனுபவப்பட்டதுண்டு. அவர்களைப்‌ பார்த்து
அவன்‌ சிரித்தால்‌ கூட, அவர்கள்‌ தங்கள்‌ முகத்தைத்‌ திருப்பிக்‌
கொண்டார்கள்‌. இதற்கு என்ன காரணம்‌. சில போக்கிரிகள்‌ தான்‌
தங்களுக்கு இடையே உள்ள இந்த இறுக்கத்திற்கும்‌, பயத்துக்கும்‌,
வெறுப்புக்கும்‌ விதை விதைத்தவர்கள்‌ என்று அவன்‌
ஊகித்திருந்தான்‌.

நட்புக்கான இதயம்‌ இல்லாமலில்லை. வெறுப்பும்‌, பகையும்‌
முன்னர் தோன்றியதில்லை. அறிவற்ற தனத்தால்‌ உண்டான
கோழைத்தனம்தான்‌ அவர்களை இந்தப்‌ பயத்திற்குத்‌ தள்ளி
விட்டது. பக்கத்து வீட்டார்களிடமிருந்து ஏதாவது உபத்திர
வங்கள்‌ ஏற்படுமோ என்றதொரு காரணமற்ற பயம்தான்‌.
பரஸ்பர நம்பிக்கையானாலும்‌ நட்பானாலும்‌ எளிதில்‌ பெறக்‌
கூடிய அனுமதியை அவர்களுக்கு உருவாக்கிக்கொள்ளத்‌
தெரியவில்லை. பயத்தினால்‌ தங்களின்‌ பலவீனத்துக்குத்‌ திரை
பிடிக்கத்தான்‌ அவர்களுக்குத்‌ தெரிந்திருந்தது.

முன்பக்கச்‌ சந்திலிருந்து வந்த ஒரு கலகக்குரல்‌ கேட்டு சாக்கோ
தலையைத்‌ தூக்கிப்‌ பார்த்தான்‌. மதுவைக்‌ குடித்து விட்டு
இலக்கில்லாமல்‌ பத்துப்‌ பதினைந்து கிறிஸ்துவா்கள்‌ தங்கள்‌
கைகளில்‌ பெரிய பெரிய கட்டாரிகளை உயர்த்தப்‌ பிடித்துக்‌
காட்டிக்‌ கொண்டு கோஷம்‌ போட்டு ஊர்வலம்‌ சென்‌ று
கொண்டிருந்தனர்‌.

## 22

தொண்டியன்‌ மலையின்‌ தெற்குச்‌ சரிவில்‌ விவசாய நிலங்களின்‌
ஒரு மூலையில்‌, தன்னுடைய மூங்கில்‌ குடிசையில்‌ அந்தோணி
அமைதியுடன்‌ தனிமையில்‌ தங்கி வசித்து வந்தான்‌. குன்றின்‌ சரி
வில்‌ ஒரு பகுதி முழுவதும்‌ சணலும்‌, மற்றப்‌ பகுதிகளில்‌ முந்திரியும்‌
வளர்க்க வேண்டுமென்பது அவன்‌ உத்தேசம்‌. சமவெளியில்‌ நெல்‌
பயிர்‌ தொடங்கியாகிவிட்டது. குன்றுகள்‌ கொத்திச்‌ சீராக்கப்‌
பட்டு வந்தன. குடிசையைச்‌ சுற்றி வாழை, சேம்பு, சேனைக்கிழங்கு,
பச்சை மிளகு, பயறு முதலியவைகள்‌ பயிரிடப்பட்டிருந்தன.

கீழேயுள்ள சிறிய நெல்‌ வயலுக்கும்‌, காய்கறிப்‌ பயிருக்கும்‌
காவலாக அந்தோணி இரவு பகலாகக்‌ குடிசையிலேயே இருந்தான்‌.
பணியர்‌ காலைமுதல்‌ உச்சிவரை நெல்‌ வயலிலும்‌ மலைச்சரிவி லும்‌
வேலை செய்து கூலியை வாங்கிக்கொண்டு திரும்பிப்‌ போவார்கள்‌.
அதன்‌ பிறகு அந்தோணி தனிமையில்‌ பொழுதைப்‌ போக்குவான்‌.

தனிமையை அவன்‌ விரும்பினான்‌. தானே பலகாரத்தைத்‌
தயார்‌ செய்து கடவுள்‌ சிந்தனையிலும்‌ மதப்‌ புத்தகங்களிலுமாக
அவன் நாட்களைக்‌ கழித்தான்‌.

நேர்மையான வழியில்‌ எப்போதும்‌ நல்லவைகளையே கற்க
வேண்டும்‌ என்ற எண்ணத்திலும்‌, தீவிர கிறிஸ்துவ ஆதரிசங்‌
களிலும்‌ முக்கி எடுக்கப்பட்ட ஓர்‌ இளம்‌ வாழ்க்கையாக அவனு
டையது இருந்தது. அவனுக்கு விவரம்‌ தெரிவதற்கு முன்பே தாயும்‌
தகப்பனும்‌ இறறந்துவிட்டார்கள்‌. அதன்பிறகு, செரியானுடைய
பாதுகாப்பில்‌ தான்‌ அவன்‌ வளர்ந்தான்‌. கன்னி மரியாளைத்‌
தாயாகவும்‌ கர்த்தரைத்‌ தந்தையாகவும்‌ நினைந்து ஒரு
பாதிரியாரிடம்‌ கல்வி கற்றான்‌. படித்துக்கொண்டிருக்கும்‌ போதே
எதிர்காலத்தில்‌ ஒரு பாதிரியாராக வரவேண்டும்‌ என்பது அவன்‌
ஆசை. பரிசுத்த தேவாலயத்தின்‌ பூஞ்சிறகுகள்‌, கர்த்தரின்‌ தினசரி
உபாசனையில்‌ வாழ்வை அர்ப்பணிப்பதைவிட, மரியாதையும்‌ மன
நிம்மதியும்‌ ஏற்படுத்துவதற்கு வேறு எதுதான்‌ உள்ளது?
அவனுடைய அக்காலப்‌ பிரார்த்தனைகளில்‌ இப்படியொரு
வரத்தையே அவன்‌ யாசித்து வந்தான்‌.

ஆனால்‌, அவனால்‌ படிப்பை முடிக்க முடியவில்லை, சித்தப்பா
மலபாருக்குப்‌ புறப்படத்‌ தீர்மானித்ததால்‌ அவருடன்‌ அவனும்‌
போக வேண்டியதாயிற்று.

பிறந்து வளர்ந்த கிராமத்தையும்‌, நாட்டையும்‌ விட்டு
வெளியேறினான்‌. வாழ்க்கை மாறியது. புதுச்‌ சுமைகளை ஏற்க
வேண்டியதாயிற்று. என்றாலும்‌ அவன்‌ தன்னுடைய தெய்வீகமான
ஆசையையும்‌ ஆதரிசனத்தையும்‌ அணைத்துக்கொண்டு
போகவும்‌ செய்தான்‌.

கருப்பு அட்டையுடன்‌ கூடிய ஒரு வேதப்புத்தகம்‌ எல்லா
நேரங்களிலும்‌ அவனருகில்‌ இருந்து கொண்டே இருக்கும்‌.
கயிற்றுக்‌ கட்டிலின்‌ தலைப்‌ பாகத்தில்‌ மூங்கில்‌ தட்டிச்‌ சுவரின்‌
உச்சியில்‌ தொங்கவிடப்பட்டிருந்த சிறு பிடத்தின்‌ மேல்‌,
சிலுவையில்‌ அறைந்த இயேசுவின்‌ சித்திரமும்‌, சித்திரத்தின்‌ இரு
பக்கங்களிலும்‌ எரிய வைத்திருந்த மெழுகுவர்த்தியும்‌ எப்போது
வேண்டுமானாலும்‌ காண்க்கூடிய நிலையில்‌ ஸ்தாபிக்கப்‌
பட்டிருக்கும்‌.

அவன்‌ வேதப்‌ புத்தகங்களை விலை கொடுத்தும்‌, கடனாகவும்‌
வாங்கித்‌ தனிமையில்‌ இதய உணர்வில்‌ உருகிப்படிப்பான்‌.

'நீ பிறந்த பூமிக்கே திரும்பிப்போகும்‌ வரை, உன்‌ முகத்தில்‌
வியர்வையுடன்‌ நீ அப்பம்‌ சாப்பிடு. ஏனென்றால்‌ நீயும்‌ தூளாகப்‌
போகிறாய்‌. அந்தத்‌ தூளுக்கே நீ திரும்பவும்‌ போவாய்‌.'

அந்த வரிகளை அவன்‌ ஆயிரம்‌ முறை உருப்போட்டுள்ளான்‌.

படைப்பைப்‌ பற்றி வேதத்தில்‌ சொல்லப்பட்டுள்ள பாகம்தான்‌
அவனை மிகவும்‌ கவர்ந்தது.

'தெய்வம்‌ அவர்களை அநுக்கிரகித்தது. அவர்களுக்குத்‌
தெய்வம்‌ அருளியது. நீங்கள்‌ மீண்டும்‌ பெருகுங்கள்‌. பூமியில்‌
நிறைந்து அதைக்‌ கீழடக்குங்கள்‌. கடலிலுள்ள மீன்களையும்‌,
ஆகாயத்திலுள்ள பட்சிகளையும்‌, நாட்டிலுள்ள மிருகங்களையும்‌,
பூமிமேல்‌ ஊருகின்ற சகல ஜீவராசிகளையும்‌ ஆளுங்கள்‌.'

'மேலும்‌ தெய்வம்‌ அருளியது. பூமியெங்கும்‌ விதைக்கப்படுகின்ற
விதையுள்ள எல்லாச்‌ சிறு செடிகளையும்‌, தானாகவே விதை
விதைத்துக்கொள்ளும்‌ பழங்களுள்ள எல்லா மரங்களையும்‌ இதோ
உங்களுக்கு நான்‌ கொடுத்திருக்கின்றேன்‌. அவை உங்களுக்குத்தான்‌.

காட்டிலுள்ள எல்லா உயிர்களுக்கும்‌, ஆகாயத்திலுள்ள
எல்லாப்‌ பறைவைகளுக்கும்‌, உயிருள்ளதாக பூமிமேல்‌ ஊவருகின்ற
எல்லாவற்றுக்கும்‌ உணவிற்காக இருக்கட்டும்‌. எல்லாப்‌ பசும்‌
புற்களும்‌ உணவுக்காக இருக்கட்டும்‌.'

அந்தோணி அந்தப்‌ பகுதியைப்‌ படித்துச்‌ சிந்தனையில்‌ மூழ்கி,
தன்‌ நிலத்தின்‌ மேல்‌ கண்களைச்‌ சுழற்றுவான்‌. குளிர்‌ நிலவில்‌ மூழ்கி
யுள்ள தன்னுடைய மலை நிலத்தின்‌ ஒவ்வொரு செடியும்‌,
ஒவ்வொரு புல்லும்‌, ஒவ்வொரு மரமும்‌ அந்த வேத முறைப்படி
இருக்கின்றன. தெய்வத்தின்‌ ஆணைப்படி வளர்க்கப்பட்ட
தோட்டம்தான்‌ அது.

வாலிபத்தின்‌ ஆரம்பக்கட்டத்தில்‌ விளையாட்டுத்தனமான ஒரு
காலக்கட்டம்‌ உண்டு. அப்போது, எங்கிருந்தோ ஒரு காற்று
வாழ்வின்‌ ஆத்மாவிற்குள்- வைதீகத்துவத்திற்குள்‌ - புகுந்து
ஆட்டிக்‌ கொண்டிருக்கும்‌. உட லுறவிடம்‌ ஒரு வெறுப்பு -
பொதுவாகப்‌ பெண்களிடம்‌ ஒரு வெறுப்பு ஏற்படும்‌. மதச்சார்‌
புள்ளவர்களின்‌ உபதேசங்களையும்‌, ஆத்மாவின்‌ சூத்திரங்‌
களையும்‌ பாராயணம்‌ செயவதற்கான ஒரு ஆவல்‌ மிகும்‌.
உடலுறவு சம்பந்தப்பட்ட விஷயங்களில்‌ ஓர்‌ அலட்சியம்‌
ஏற்படும்‌. ஒவ்வொரு ஆணும்‌ தன்னுடைய இளமையில்‌ ஒரு காலக்‌
கட்டத்தில்‌ இப்படிப்பட்ட ஒரு நிலையை அறிந்தோ அறியா
மலோ சந்தித்திருக்கவேண்டும்‌. ஜென்ம வாசனையும்‌, சூழ்
நிலையும்‌ ஏற்படுத்தும்‌ பிரேரணையை அனுசரித்து இந்தச்‌
சுபாவம்‌ வளரலாம்‌; அல்லது வாழ்வின்‌ உண்மைகளுடைய
உறுதியினாலும்‌, எளிதில்‌ கிடைக்காத சில திடீர்ச்சுகங்களின்‌
வசிகரணங்களினாலும்‌, வஞ்சணைகளினாலும்‌, முன்‌ சொன்ன
வாசனை படிப்படியாக மங்கி கெட்டுப்போகவும்‌ செய்யலாம்‌.
சங்கரரும்‌, ஆஸீஸ்‌ சந்நியாசியும்‌, விவேகாநந்த சுவாமிகளும்‌
முதலில்‌ சொன்ன கூட்டத்தில்‌ சேர்ந்தவர்கள்‌. அந்தோணியும்‌
அவ்வாறுதான்‌. வளர்ந்து வருகிறான்‌. அவனைத்‌ தீய வழிக்குத்‌
திருப்பிச்‌ செல்லக்கூடிய நண்பர்கள்‌ அவனுக்கு இல்லை. அந்தக்‌
குன்றுப்‌ பிரதேசங்களில்‌ அப்படி ஒதுக்கப்பட்ட பழங்களுமில்லை.

மாலை நேரங்களில்‌ அந்த மூங்கில்‌ குடிசையில்‌ வராண்டாவில்‌
உட்கார்ந்துகொண்டு பார்த்தால்‌, சுற்றிலும்‌ மூடிக்கிடக்கும்‌
காடுகள்‌ தான்‌ தெரியும்‌. நல்ல கதி கிடைக்காத ஆத்மாக்களின்‌
அபாயகரமான அழுகையைப்போல்‌ குள்ள நரிகளின்‌ ஊளைகள்‌
கேட்கும்‌. அப்போது அந்த இடம்‌ ஒரு நரகக்‌ காட்சியைப்போல்‌
தோன்றும்‌. முன்பக்கத்தில்‌ சிறிய பாறைகளுக்கும்‌ சிறிய
வயலுக்கும்‌ அப்பால்‌ ஒரு மேட்டில்‌ தனிமையில்‌ நிற்கும்‌
வீட்டிலிருந்து ஒரு விளக்குத்‌ தெரியும்‌. அந்த விளக்குள்ள வீடு
கிருஷ்ணன்‌ நம்பியாருடையது. சில விவசாயக்கருவிகளை இரவல்‌
வாங்கவும்‌, பால்‌ வாங்கவும்‌ அந்தோணி சில சமயங்களில்‌ அந்த
வீட்டிற்குப்‌ போவதுண்டு. அந்த வீட்டுப்‌ பெரியவர்‌ கிருஷ்ணன்‌
நம்பியாரை அவன்‌ ஒரு முறை கூடக்‌ கண்டதில்லை என்றுதான்‌
சொல்லவேண்டும்‌. காரியாட்டுக்குறுப்பின்‌ காரியஸ்தனான அவா்‌
மாதத்தில்‌ இருவது நாட்களும்‌ வெகு தொலைவிலுள்ள
மலைப்பயிர்செய்யும்‌ இடத்திலோ, வேட்டையிலோ இருப்பார்‌.
நம்பியாரின்‌ மருமகளான மாதவி என்னும்‌ பெயருள்ள ஒரு இளம்‌
பெண்ணும்‌, ஒரு கிழவியும்‌, வேலைக்காரிகளான இரண்டு மூன்று
 பணிச்சிகளும்தான்‌ அங்கே உள்ளார்கள்‌. அந்தோணி
மாதவியுடன்‌ பேசிக்கொண்டிருப்பதுண்டு. அவனுடைய நாட்டின்‌
வாழ்க்கை முறைகளைப்‌ பற்றியும்‌, அவனுடைய குடும்பங்களைப்‌
பற்றியும்‌, மற்றவைகளைப்‌ பற்றியும்‌ அவள்‌ ஆசையுடன்‌
கேட்பதுண்டு. அவன்‌ எல்லாவற்றையும்‌ விவரமாகச்‌ சொல்வான்‌.
அவளுடைய கிராமிய மொழியும்‌, உச்சரிப்பு முறையும்‌ வாய்ச்‌
சாதுர்யமும்‌, கூச்சம்‌ இல்லாமையும்தான்‌ அவனைக்‌ கொஞ்சம்‌
அவளிடம்‌ ஈர்த்ததே தவிர, அவளைப்பற்றி வேறு முறையில்‌
அதிகமாகச்‌ சிந்திக்க அவன்‌ முயற்சித்‌ததில்லை.

மாதவி, சில வேளைகளில்‌ கூஜாவில்‌ பாலை நிரப்பி அவன்‌
குடிசைக்கு எடுத்துச்‌ சென்று கொடுப்பாள்‌. நல்ல இனிப்புப்‌
பலகாரங்களை - தேனில்‌  குழைத்த தினை மாவு, பலாப்பழப்‌
பாயசம்‌, நெய்யப்பம்‌ முதலியவைகளை - அவள்‌ பணிச்சிகளில்‌
மூலம்‌ கொடுத்தனுப்புவாள்‌.

சொர்க்கத்திலுள்ள பிதாவே என்று ஆரம்பிக்கும்‌ பிரார்த்த
னையைச்‌ சொல்லி, குடிசையின்‌ தெற்குச்‌ சரிவில்‌ கிடக்கும்‌
கயிற்றுக்கட்டிலில்‌ அந்தொணி தூங்குவதற்காகப்‌ படுப்பான்‌.
அருகில்‌, குண்டு நிரப்பப்பட்ட ஒரு துப்பாக்கியும்‌, திரியைத்‌ தாழ
இறக்கிய லாந்தர்‌ ஒன்றும்‌ இருக்கும்‌.

அவன்‌, தன்‌ போர்வையை இழுத்து மூடிக்‌ கண்களை
மூடப்போகும்‌ போதும்கூட, மாதவியின்‌ வீட்டில்‌ விளக்கு எரிந்து
கொண்டிருப்பதைக்‌ காணலாம்‌.

அந்தோணி, விடிவதற்கு ஏழரை நாழிகை இருக்கும்போதே
எழுந்து விடுவான்‌. அஸ்தமனச்‌ சந்திரன்‌ குன்றுகளுக்கும்‌ வயல்‌
களுக்கும்‌ வெள்ளி மூலாம்‌ பூசியது. குளிர்ந்த காற்று இதமாக
வீசியது. வாழையிலை மீதும்‌, கூரைவேய்ந்த பனையோலைமீ தும்‌
பனி விழும்‌ சப்தம்‌ குளிர்ந்த அமைதியில்‌ இதயத்துடிப்பைப்‌ போல்‌
கேட்கின்றது.

அந்தோணி, போர்வையைப்‌ போர்த்தி உட்கார்ந்து கொண்டு,
லாந்தரின்‌ திரியைத் தூக்கிவிட்டு, வேதபுத்தகம்‌ படிப்பான்‌.
அப்போது, தெளிவில்லாத ஒரு சப்தத்தைக்‌ கேட்கலாம்‌. அது,
மாதவி கிணற்றிலிருந்து தண்ணீர்‌ இறைக்கும்‌ போது கிணற்று
ராட்டினமும்‌ கயிறும்‌ உராய்ந்து உண்டாக்குகிற சப்தம்‌ தான்‌.

## 23

அந்தப்‌ பிரதேசத்தில்‌ நிம்மதியற்ற நிலை தொடர்ந்து
கொண்டே இருந்தது.

வழிப்பறிகள்‌ இடையிடையே நடந்துகொண்டிருந்தன. கிறிஸ்து
வார்கள்‌ மூக்குமுட்ட கள்ளைக்‌ குடித்துவிட்டு, சில அசிங்கமான
பாடல்களைப்‌ பாடிக்கொண்டு வழி எங்கும்‌ திரிந்தார்கள்‌.
அதனால்‌, பெண்கள்‌ எப்படி வெளியே இறங்கி நடக்கமுடியும்‌?

புதிய கூட்டத்தினரின்‌ வேஷமும்‌ மொழியும்‌ அவ்வூர்‌ மக்களின்‌
பரிகாசத்துக்கு இடமாயின.

எந்த அண்ணாச்சிகளையாவது தனிமையில்‌ காணும்போது,
சிறுவர்கள்‌ அவர்களிடம்‌ ஓடிச்சென்று கிண்டல்‌ செய்வார்கள்‌.
நரைத்த நீண்ட தாடியும்‌ கருப்பு மேல்‌ அங்கியுமாகப்‌ பாதிரிகளும்‌
பாதர்களும்‌ போவதைக்‌ காணும்போது, "பாதிராத்தியா,
வெடியக்காலையா?" என்று கேட்டு அப்‌ பிள்ளைகள்‌
கூக்குரலிடுவார்கள்‌. ஃபாதர்‌ திரும்பி நின்று குழந்தைகளுக்கு
"பிரியமுள்ள குழந்தைகளே! பரிகாசம்‌ செய்வது பாவம்‌. பரிகாசம்‌
செய்யும்‌ குழந்தைகளைக்‌ கடிப்பதற்காகவே நரகத்தில்‌ நான்கு
தலைகள்‌ உள்ள நாய்‌ இருக்கிறது" என்று நல்‌லுபதேசம்‌ செய்வார்‌.

மேல்‌ காதில்‌ கனமான வட்ட வடிவ வளையமும்‌, இடுப்பில்‌
முண்டின்‌ முனையினால்‌ ஆன ஒரு விசிறியாக நடக்கும்‌  அக்காக்‌
களையும்‌, கழுத்தில்‌ ஈயக்காசைக்‌ கட்டித்‌ தொங்ஙவிட்டுக்கொண்டு
நடக்கும் அண்ணாச்சிகளையும்‌ கேலியாகப்‌ பார்த்து ஊர்க்‌
காரர்கள்‌ சிரிப்பார்கள்‌.

தொம்மன்‌ வீட்டிற்கு மரக்கரண்டி விற்கச்‌ சென்ற குஞ்சாண்டி
ஆசாரி முகம்‌ சுளித்து, மூக்கை சிந்தியவாறு திரும்பினான்‌.

"என்னடா, மூக்குல உள்ள அடைப்பு பூட்டுதா?" என்று
மாட்டிவண்டிக்காரன்‌ கணாரன்‌ கேட்டான்‌.

குஞ்சாண்டி ஆசாரி, காறித்துப்பிவிட்டு, அடேயப்பா! என்னா
நாத்தம்‌ சேச்சே! மாட்டுக்கறியக்‌ காய வெச்சுத்‌ தொங்கப்‌
போட்டிருக்கானுங்க. இவனுங்க மாட்டுக்‌ கறியத்‌ திங்கறவனுங்க
போலிருக்குப்பா என்று கூறினான்‌.

"டேய்‌, கேளனோட செத்துப்போன புள்ளிப்பசுமாட்டக்‌ குழி
பறிச்சுப்‌ பொதைச்சத தோண்டிட்டுப்‌ போயி வெட்டிக்காய
வெச்சக்‌ கறிடா அது. ஒரு துண்டத்தை எடுத்து எனக்கும்‌
வேணுமான்னு கேட்டாண்டா?"

"அட, என்ன ஜென்மம்பா?" என்று குஞ்சாண்டி மீண்டும்‌ ஒரு
முறை காறித்துப்பினான்‌.

"இவனுங்க பெருச்சாளியக்கூடப்‌ புடிச்சி திம்பானுங்கப்பா,
பறையனுங்களக்‌ காட்டிலும்‌ மோசம்பா" கணாரன்‌ தலை
யாட்டிக்கொண்டே சொன்னான்‌.

"மனுஷங்களப்‌ புடிச்சி தின்னாம இருந்தாப்‌ போதும்பா."

"நேரம்‌ கெடைச்சா அதையும்‌ தின்னுடுவானுங்க"

கணாரன்‌, வண்டியை முடுக்கிக்கொண்டு ஒரு வழியாகவும்‌
குஞ்சாண்டி ஆசாரி தான்‌ பார்த்த காட்சியை நினைத்து
நினைத்து மனக்குமட்டலோடு காறித்துப்பியவாறு, வேறொரு
வழியாகவும்‌ பிரிந்து சென்றார்கள்‌.

குடியேறியவர்கள்‌ பொதுவாகவே தரித்திரக்காரர்கள்‌.
கையிலிருந்த பணத்தை எல்லாம்‌ அவர்கள்‌ நிலங்களில்‌ கசங்கி
எறிந்து விட்டிருந்தார்கள்‌. அவர்கள்‌ ஆண்களும்‌ பெண்களுமாகத்‌
தடியைத்‌ தண்ணீராக்கி வேலை செய்தார்கள்‌. அதை அனுசரித்துச்‌
சாப்பிடவும்‌ வேண்டும்‌. ஆனால்‌, அவர்களின்‌ உணவில்‌ பழங்‌
கஞ்சியும்‌ மரவள்ளிக்கிழங்கின்‌ துவட்டலும்தான்‌ உள்ளன.
தண்ணீரும்‌ மோசம்‌. மீன்கள்‌, இறைச்சிகள்‌ வாங்க முடிவதில்லை.
காய்ந்த கருவாடுகள்‌ கூட ஓர்‌ அணாவுக்கு ஒன்றோ இரண்டோ
மட்டும்தான்‌ கிடைக்கின்றன. அரிசி கூடக்‌ கறுப்பு மார்க்கெட்டில்‌
ஒரு சோர்‌ பன்னிரன்டணாவுக்கு விற்கப்படுகிறது. உணவில்‌
வைட்டமின்களின்‌ குறையும்‌, உணவுப்‌ பதார்த்தங்களில்‌ மாற்றம்‌
இல்லைமையும்‌ அவர்களை வலிமையில்லாமல்‌ ஆக்கிற்று. குழந்தை
களுக்குக்‌ கிராணிக்‌ கழிச்சலும்‌, சொறி சிரங்கும்‌ உண்டாயின.
பெரியவர்களுக்கு வயிற்றில்‌ கட்டியும்‌, மஞ்சள்காமாலையும்‌
அதிகமாயின. அவர்கள்‌ இறந்த மாடுகளையும்‌, பூமி மேல்‌
ஊருகின்ற சகல உயிர்களையும்‌ உண்டு, வயிறை நிரப்பத்‌
தொடங்கினார்கள்‌.

உடலுறவு மட்டும்‌ தான்‌ அவர்களின்‌ பொழுது போக்காக
இருந்தது.

மேடும்‌ பள்ளமுமாகக்‌ கிடக்கும்‌ மலைநிலங்களின்‌ அந்தச்‌
சிரியன்‌ கிறிஸ்துவர்களின்‌ மூங்கில்‌ கழிக்‌ குடிசைகள்‌, மூங்கில்‌
புதைகளைப்போல்‌ பெருகத்‌ தொடங்கின.

விவசாயத்திற்குப்‌ பின்‌ சிலர்‌ டீக்கடைகளையும்‌, மளிகைக்கடை
களையும்‌ நடத்தினார்கள்‌. கொச்சு வர்க்கி அங்கே, சிறுபுஷ்ப
விலாசம்‌ ஹோட்டல்‌ ஒன்றை ஆரம்பித்தார்கன்‌. வர்க்கியின்‌
கூட்டத்தில்‌ வந்த சாக்கோ மராமத்துக்‌ காண்ட்ராக்கடரானான்‌.
பாய்‌, மூங்கில்‌ தட்டி, சட்டி, கூடை, கரண்டி மற்றும்‌ சில
அத்தியாவரியமான துணிப்‌ பொருள்களையும்‌ வாங்கி வந்து
வைத்து ஒரு கடையைத்‌ தொடங்கினான்‌.

'பாம்படி தாமஸ்' என்றொரு ஹோமியோபதி டாக்கடரும்‌
அங்கே போர்டு வைத்து விட்டான்‌.

## 24

பால்‌, சாத்துவுக்கு முண்டு கொடுத்த செய்தியை, சாத்து ஊர்‌
முழுவதும்‌ சொல்லிக்கொண்டு திரிந்தான்‌.

"அவுங்கள்ளாம்‌ ரொம்ப எரக்கக்‌ கொணமுள்ள மொதலாளிங்க.
கொழந்தைங்களைப்‌ போல பேசறாங்க" என்று சாத்து அவர்‌
களைப்‌ பற்றின பிரச்சாரப்‌ பணியைச்‌ செய்தான்‌.

பதினைந்து நாட்கள்‌ கழிந்ததும்‌, பாப்பச்சன்‌ மெதுவாகச்‌
சாத்துவிடம்‌ "பால்‌ மொதலாளி எஸ்டேட்டுக்கு வேலக்கி
வரமுடியுமா? தெனம்‌ ஒரு ரூவா கூலி கெடைக்கும்‌ " என்று
கேட்டான்‌.

சாத்து அன்று முழுவதும்‌ அதனைப்பற்றித்‌ தீவிரமாக
ஆலோசித்தான்‌. மறுநாள்‌ அவன்‌ தனக்கு 'சொரம்‌' என்று கூறி
தன்னுடைய எஜமான்‌ மலைக்கு வேலை செய்யப்போகவில்லை.
அதேபோல்‌, இரண்டாம்‌ நாளும்‌ தங்கி விட்டான்‌. நான்காம்‌ நாள்‌
அதிகாலையில்‌ அவன்‌ மண்வெட்டியைத்‌ தன் தோளில்‌ வைத்துக்‌
கொண்டு நேராகப்‌ பால்‌ முதலாளியின்‌ மலைக்கு நடந்தான்‌.

அன்று மதியம்‌ பாப்பச்சன்‌ சாத்துவின்‌ கையில்‌ புது ஒரு ரூபாய்‌
நோட்டை வைத்தான்‌.

மறுநாள்‌ சாத்துவோட கூட, மேலும்‌ நான்கு பேர்கள்‌ சேர்ந்து
வேலைக்கு வந்தார்கள்‌.

"பால்‌ மொதலாளி மலைக்கு வேல செய்யப்போனா, ஒரு
ரூபாயும்‌ மத்தியானக்‌ கஞ்சியும்‌ கெடைக்கும்‌!" என்ற பேச்சு
ஊரெங்கும்‌ பரவிற்று.

பட்லாம்‌ எஸ்டேட்டுக்கு வேலையாட்கள்‌ கும்பல்‌ கும்பலாக
வரத்தொடக்கினார்கள்‌. அவர்கள்‌ பழைய முதலாளியின்‌
பணக்காரத் தனத்திடம்‌ விடைபெற்று புதிய கூட்டத்தார்களின்‌
பணத்திற்கு அடிமைகளாகிவிட்டார்கள்‌.

அவ்வூர்‌ முதலாளிகள்‌ குழப்பத்தில்‌ ஆழ்ந்தார்கள்‌. அவர்கள்‌
கூலியைக்‌ கூட்டிப்‌ போட்டிக்குத்‌ தயாராகாமலும்‌ எதுவும்‌
பேசாமலும்‌ தங்கள்‌ நேரத்தை எதிர்நோக்கிக்‌ காத்திருந்தார்கள்‌.

இரண்டு வாரங்கள்‌ கழிந்ததும்‌ பட்லாம்‌ எஸ்டேட்டில்‌
மத்தியானக்‌ கஞ்சி நிறுத்தப்பட்டது.

"அரிச கெடைக்கல, நியாய வெலைக்கு அரிசி கெடைக்கத்‌
தொடங்கினதும்‌ கஞ்சி காறோம்‌" என்று பாப்பசசன்‌
வேலையாட்களுக்குத்‌ தெரிவித்தான்‌. அன்று அவர்களுக்குக்‌ கூலி
மட்டும்‌ நான்‌ கிடைத்தது.

ஒரு மாதம்‌ கழிந்தது.

பாப்பச்சன்‌ அன்று எல்லோருக்கும்‌ கூலியைப்‌ பங்கிட்டுக்‌
கொடுத்தான்‌. எல்லோரும்‌ நாணயங்களை எண்ணிப்‌ பார்த்‌
தார்கள்‌. மீண்டும்‌ மீண்டும்‌ எண்ணிப்‌ பார்தார்கள்‌. அவர்கள்‌
பைசாக்களை உள்ளங்கையில்‌ பரப்பிப்‌ பிடித்து பாப்பச்சனின்‌
முகத்தை முறைத்துப்‌ பார்த்து, "என்னாது, ஆறணாதான்‌ இருக்கு"
என்று கேட்டார்கள்‌.

"ஆறணா,தான்‌ கொடுத்தேன்‌" என்று பாப்பச்சன்‌ கித்தாய்ப்‌
பான குரலில்‌ கூறினான்‌.

"அதென்ன மொதலாளி, ஒரு ரூவாதானே கூலி?"

"இல்லே, இனிமே ஆறணாதான்‌ தர முடியும்‌, மரவள்ளிக்கு
வெலை கொறைஞ்சிட்டுது, அதுவுமில்லாம எங்க ஊர்லேந்து
எறநூறு வேலையாளுங்க பொறப்பட்டுட்டாங்க. நாளைக்கோ
நாளன்னிக்கோ இங்க வந்துடுவாங்க. நீங்க இனிமே ஓங்களுக்குப்‌
புடிச்சா வேலை செய்யலாம்‌, புடிக்காட்டிப்‌ போனா
நின்றுக்கலாம்‌. ஆறணாவுக்கு மேல ஒரு சல்லிக்காசு கூட
அதிகமாகக்‌ கூலி கொடுக்க எங்களுக்குக்‌ கட்டுபடியாவாது."
இவற்றைக்‌ கூறிவிட்டு பாப்பச்சன்‌ இரும்பி நடந்தான்‌.

அன்று வேலைக்காரர்கள்‌ முணுமுணுத்துக்கொண்டே பிரிந்து
சென்றார்கள்‌.

இனிமேல்‌ என்ன செய்வது என்று தெரியாமல்‌, அந்த ஏழைகள்‌
குழம்ப ஆரம்பித்தார்கள்‌. அவர்களுலைய பழைய எஜமான்களின்‌
மலைக்குத்‌ திரும்பவும்‌ சென்று, அவர்களிடம்‌ முகத்தைக்‌
காட்டவும்‌ அவர்களுக்கு மனம்‌ வரவில்லை. அந்த இடத்து
உதவியும்‌ பாதுகாப்பும்‌ போய்விட்டன.

சிலர், எந்த இடத்திற்கும்‌ வேலைக்குச்‌ செல்லாமல்‌ குடிசை
யிலேயே முடங்கினார்கள்‌. ஐநூறு பேர்கள்‌ எஜமான்‌ முன்‌ கீழே
விழுந்து அழுது பிச்சை கேட்டு, மீண்டும்‌ பழைய வேலையாளாகச்‌
சேர்த்துக்‌ கொண்டார்கள்‌. சிலர்‌ இவையெலலாம்‌ தங்கள்‌ "நேரம்‌"
என்று கூறி சமாதானம்‌ செய்துகொண்டு, பாலின்‌ மலைக்கே
ஆறணாக்‌ கூலிக்காரர்களாக வேலையைத்‌ தொடர்ந்தார்கள்‌.

ஒரு மாதம்‌ கழிந்தும்‌ கூட, திருவிதாங்கூரிலிருந்து புறப்பட்ட
இருநாறு வேலையாட்கள்‌ இன்னும்‌ அங்கே வந்து சேர்ந்ததை
யாராலும்‌ பார்க்க முடியவில்லை.

பாப்பச்சன்‌ ஒரு பெரிய பிரம்புத்‌ தடியுடன்‌, கூலிக்காரர்களின்‌
இடையே கற்றி, சுற்றி வந்தான்‌. தடியை நிமிர்த்திப்‌ பிடித்துக்‌
கொண்டு. ஒரு நொடிகூட ஓய்வெடுக்க அவர்களை அவன்‌
அனுமதிப்பது இல்லை.

"டேய்‌, சோம்பேறிப்‌ பசங்களா, சும்மா ஏண்டா நிக்கறீங்க...
அங்கக்‌ கொத்துங்கடா... கிளருங்கடா நாய்களா... சரியாச்‌ செய்ய்
லன்னா எலும்ப ஓடச்சிடுவேன்‌..." என்று பாப்பச்சன்‌ கர்ஜிப்பான்‌.

அவன்‌ அந்த ஏழைகளின்‌ முதுகிலும்‌, கால்களிலும்‌ பிரம்புத்‌
தடியால்‌ அடிக்கவும்‌ தொடங்கினான்‌.

அவர்கள்‌ எல்லாவற்றையும்‌ சகித்துக்‌ கொண்டார்கள்‌. யாரிடம்‌
போய்‌ என்ன சொல்ல முடியும்‌?

திருவிதாங்கூர்காரர்களின்‌ தனி நிறத்தை, பாப்பச்சன்‌
அவர்களுக்கு நன்றாகப்‌ புரிய வைத்தான்‌.

## 25

மரியம்‌, செல்‌ பிடிக்க ஆரம்பித்த பழைய ஜாதிக்காய்‌
பெட்டியில்‌ உள்ள சாமான்களைத்‌ தட்டிக்‌ குடைந்தாள்‌.
அப்போது, அவைகளுக்கிடையே அவளுக்கு ஒரு தபால்‌ கார்டு
கிடைத்தது. ஏலியா மாமியின்‌ விலாசம்‌ எழுதப்பட்ட ஒரு
புதுக்கார்டு அது.

தன்‌ ஊரில்‌ இருக்கும்‌ ஏலியா மாமிக்கு, இன்னும்‌ இங்கு வந்தபின்‌
ஒரு கார்டு கூட அனுப்பவில்லை என்ற எண்ணம்‌ அப்போதுதான்‌
அவள்‌ நினைவுக்கு வந்தது. பெட்டியிலுள்ள சாமான்களை
யெல்லாம்‌ சரி செய்து அடுக்கிவைத்த பின்‌, அவள்‌ தபால்‌
கார்டைக்‌ கையில்‌ எடுத்துக்கொண்டு வராண்டாவிற்கு வந்து
மேரிக்குட்டியை அழைத்தாள்‌.

"இதோ வாறேம்மா" என்று மேரிக்குட்டி குடிசையின்‌
பின்னாலிலிருந்து குரல்‌ கொடுத்தாள்‌. அவள்‌ அங்கே ஒரு
விளையாட்டு வீடு மண்ணால்‌ கட்டிக்‌ கொண்டிருந்தாள்‌.

"எலியா மாமிக்கு ஒரு கடுதாசி எழுதணும்டி" என்று மேரிக்குட்டி
அருகில்‌ வந்ததும்‌ மரியம்‌ கூறினாள்‌.

மேரிக்குட்டி ஒரு தாழம்பாயை விரித்து, அதில்‌ முன்பக்கமாகக்‌
குனிந்து உட்கார்ந்து கொண்டு, முன்னால்‌ ஒரு பலகையின்மேல்‌
கார்டை வைத்து ஒரு சிறிய காப்பியிங்‌ பென்சில்‌ துண்டைக்‌
கையில்‌ பிடித்து எழுதுவதற்குத்‌ தயாரானாள்‌.

அவள்‌ முதன்‌ முதலாக, கார்டின்‌ தலைப்பில்‌ 'ஏசுமிஸிகா' என்று
குறித்தாள்‌.

மரியம்‌ வாசகங்களைச்‌ சொல்லிக்‌ கொடுத்தாள்‌:

"ஏலியா மாமிக்கு மரியம்‌ எழுதுவது என்னவென்றால்‌,
மலவாருக்குப்‌ போனப்‌ பின்னால்‌ குழந்தைகளும்‌ நானும்‌, குழந்தை
களோட அப்பனும்‌ சொகம்‌. நாங்க இங்க ஐநூறு ஏக்கரு நெலம்‌
சொந்தமா வாங்கியிருக்கோம்‌..."

மேரிக்குட்டி எழுதுவதை நிறுத்திவிட்டு, தலையை உயர்த்தி
காப்பியிங்‌ பென்சிலை நாக்கில்‌ தொட்டுவிட்டு. "ஐநூறு ஏக்கரு
ஏதும்மா? இருவது ஏக்கருன்னுதானே வா்கீஸ்ண்ணன்‌ சொல்லிச்சு"
என்று இடையில்‌ கூறினாள்‌.

மரியம்‌ மேரிக்குட்டியைக்‌ கூர்ந்து நோக்கினாள்‌.

"சும்மாருடி மட்டிப்பொண்ணே. மாமி இங்க வந்து நெலத்தை
அளந்தாடி பாக்கப்போறா. ஐநூறுன்னே எழுது. ஒரு சாண்‌
நெலம்‌ வாங்கிக்கினுதான்‌ நாம இங்க இருக்கோம்னு மாமிக்குத்‌
தோணனுமா?"

மேரிக்குட்டி 500 என்று பெரிதாக எழுதினாள்‌.

மரியம்‌ மடியில்‌ கையை வைத்துக்கொண்டு ஆலோசித்துத்‌
தொடர்ந்து சொல்லிக்‌ கொடுத்தாள்‌.

"இங்கிருக்கறவங்களுக்கு வெவசாயம்னா என்னன்னே தெரியல.
நெலங்க கண்டபடிக்குத்‌ தாறுமாறா கெடக்கு. இங்க நல்ல ஜாதி
மரவள்ளிக்‌ குச்சி கெடைக்கல. அங்கிருந்து வெள்ளை ரொட்டி
அல்லது திருவனந்தபுரத்துக்‌ குச்சிகளை வாங்கி மலவாருக்கு வாற
ஆளுங்க கிட்ட..."

"இனிமே எழுத எடமில்லம்மா" என்று மேரிக்குட்டி, உதவ
முடியாது என்பதுபோல்‌ காப்பியிங்‌ பென்சிலை வாயில்‌ வைத்துக்‌
கொண்டு சிரித்தாள்‌.

மரியம்‌ மகளை உக்கிரமாகப்‌ பார்த்து, "என்னடி, ரெண்டு
வாசகம்‌ எழுதுறத்துக்குள்ளயாடி கார்டு தீந்து போச்சு?" என்று
கேட்டவள்‌, அந்தக்‌ கார்டை எடுத்துத்‌ திருப்பித்திருப்பி பார்த்து
ஏமாற்றத்துடன்‌, ஆனைத்தலை மாதிரி எழுதி எல்லாத்தையும்‌
நாசமாக்கிட்டாளே." என்று அங்கலாய்க்கான்‌.

கோபம்‌ தாளாமல்‌ மேரிக்குட்டியின்‌ முதுகில்‌ ஒன்று
கொடுத்தாள்‌.

ஏமாற்றத்துடன்‌ தாடைக்குக்‌ கையை முட்டுக்கொடுத்துக்‌
கொண்டு, மரியம்‌ சிலையாக உட்கார்ந்து விட்டாள்‌.

ஏலியா மாமிக்கு எழுதித்‌ தெரிவிக்க வேண்டிய எவ்வளவோ
விஷயங்கள்‌ இன்னும்‌ அவளிடம்‌ கிடக்கின்றன. ஐநூறு ஏக்கர்‌
நிலத்தின்‌ விஷயம்‌ மட்டுமில்லாமல்‌, தங்கள்‌ அந்தஸ்திலுள்ள
வாழ்க்கை முறை, குழந்தைகளின்‌ அப்பன்‌ மாத்தன்‌ முதலாளி
யானது, பங்களாவைப்போல்‌ ஒரு புது வீட்டைக்‌ கட்டியது,
பதினைந்து வேலையாட்கள்‌ அங்கே தினந்தோறும்‌ வேலை செய்து
வருவது போன்ற விஷயங்கள்‌ பலவற்றையும்‌ விவரித்து எழுதி,
ஏலியா மாமியைப்‌ பொறாமைப்பட வைக்கவேண்டுமென்று
மரியம்‌ உத்தேசித்திருந்தாள்‌. ஏலியா மாமியின்‌ குடும்ப விஷயங்‌
களைப்பற்றியும்‌ விசாரிக்க முடியவில்லை. அந்தக்‌ குறிகெட்ட
பெண்ணின்‌ கைநீளம்‌ எல்லாவற்றையும்‌ குழப்பி விட்டது.
எதுவானாலும்‌ 500 ஏக்கர்‌ நிலமென்ற செய்தியைக்‌ கேட்டாலே,
மீதியையெல்லாம்‌ மாமியே ஊகித்துக்கொள்வாள்‌ என்று மரியம்‌
சமாதானப்படுத்திக்‌ கொண்டாள்‌.

கடிதத்தை தபாலில்‌ சேர்க்க, பட்டணத்திற்குப்‌ போகும்‌
ஆனைச்சொறிமாத்துவின்‌ கையில்‌ மரியம்‌ கொடுத்தனுப்பினாள்‌.
மாமி, கார்டை வாசிக்கச்‌ சொல்லிக்‌ கேட்கும்போது, 500 ஏக்கர்‌
நிலம்‌ என்று கேட்டதும்‌ ஆச்சரியத்துடன்‌ வாயைப்‌ பிளந்து
பொறாமைப்‌ படுவதையும்‌, "வெள்ளை ரொட்டி", "திருவனந்தபுரம்‌"
ரகம்‌ மரவள்ளிக்‌ குச்சிகளைக்‌ கட்டுக்களாகக்‌ கட்டி கொடுத்‌
தனுப்புவதையும்‌, மற்றக்‌ காட்சிகளையும்‌ மரியம்‌ மனத்தால்‌ கண்டு
ரசித்துக்கொண்டிருந்தபோது. அந்த அப்பாவி திருவிதாங்கூர்‌
அஞ்சல்‌ கார்டு சென்னை டி.எல்‌.ஓ அலுவலகத்தில்‌ செத்துக்‌
கிடந்தது.

---
