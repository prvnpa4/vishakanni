---
layout: post
comments: true
title: அத்தியாயங்கள் 26 - 30
---

## 26

தாழைக்குன்னம்‌ பெரியவர்‌ சாச்சப்பன்‌ நம்பியார்‌ அந்திநேர
ஜெபம்‌ செய்து, விபூதி அணிந்துகொள்ள அமரும்‌ போதுதான்‌,
மருமகன்‌ குஞ்ஞிக்கிருஷ்ணன்‌ வீட்டிற்கு வந்து சேர்ந்தான்‌.

பாதி மூடிய விழிகளால்‌, பெரியவர் தன்‌ மருமகனை நோக்கி
விட்டு வேகமாக ஜெபத்தை முடித்து எழுந்து, சாய்வுப்படிமேல்‌
வந்து உட்கார்ந்து கொண்டு, "குஞ்ஞிக்கிருஷ்ணா" என்று
கெளரவமான குரலில்‌ உரக்கக்‌ கூப்பிட்டார்‌.

குஞ்ஞிக்கிருஷ்ணன்‌ நம்பியார்‌ வராண்டாவிற்கு வந்து, சாய்வுப்‌
படித்து அருகிலுள்ள தூணில்‌ சாய்ந்து நின்றான்‌.

"நீ இப்ப எங்கேருந்துடா வரே?" என்று பெரியவர்‌ முகத்தைச்‌
சாய்த்து, மருமகனை அடி முதல்‌ முடி வரை கோபமாக உற்றுப்‌
பார்த்தார்‌.

"நான்‌ சாக்கோண்ணன்‌ வூட்டுக்குப்‌ போயிருந்தேன்‌" என்று
குஞ்ஞிக்கிருஷ்ணன்‌ அமைதியாகக்‌ கூறினான்‌.

"ஆகாங்‌! நான்‌ நெனச்சி மாதிரிதான்‌ இருக்கு... டேய்‌, ஒனக்கு
வெக்கமிருக்காடா? இந்த அண்ணாச்சிங்களோட சேராதேன்னு
நான்‌ ஒங்கிட்ட எத்தனை தரம்டா டொல்லியிருக்கேன்‌? அட
குறிகெட்டவனே, என்‌ வார்த்தைக்கு மதிப்பில்லையாடா? அந்த
அண்ணாச்சிதான்‌ ஒனக்குக்‌ குருவா? என்று பெரியவர்‌ அலறினார்‌.

'நான்‌ அவர என்‌ குருவா நெனைக்கல. ஒரு நல்ல சிநேகித
னாத்தான்‌ நெனைக்கறேன்‌" என்று குஞ்ஞிக்கிருஷ்ணன்‌ நம்பியார்‌
அமைதியான குரலில்‌ பதில்‌ கூறினான்‌.

"சிநேகிதனா?" என்று தலையாட்டிய பெரியவர்‌, "இருக்கு
மிருக்கும்‌, நல்ல சிநேகிதனாத்தான்‌ கண்டுபுடிச்சிருக்கே. இங்கிருக்‌
கறவங்கள ஒழிச்சிட்டு, நாட்டைப்‌ புடிக்க வந்த கூட்டம்டா அது.
ஏறக்கொறைய நாட்டைப்‌ புடிச்சுட்டாங்க இனிமே இந்த
ஊருக்காரங்களையும்‌ முடிச்சாதாண்டா இவுங்க அடங்குவாங்‌
கன்னு தோணுது" என்று கூறினார்‌.

"அவுங்கள அந்த மாரி நெனச்சி சண்டைப்‌ புடிக்கிறது நல்ல
தில்லே மாமா, கெட்டவங்களும்‌ நல்லவங்களும்‌ எல்லா சமுதாயத்‌
திலும்‌ இருக்காங்க..."

"இந்தக்‌ கூட்டத்துக்குக்‌ கெடுதல்‌ செஞ்சா நமக்கு ஒண்ணும்‌
பாதகமில்ல.. இவுங்க ஒரு அக்கரமக்காரக்கூட்டம்‌. கிட்டப்‌
போவவே ஜாக்கிரதையா இருக்கணும்‌ போலிருக்கு. எல்லாரும்‌
இடுப்புல கட்டாரிக்கத்திய சொருகிக்கிட்டு இருக்கானுங்க."

குஞ்ஞாக்கிருஷ்ணன்‌ அவருக்குத்‌ தெரியாமல்‌ சிரித்துக்‌
கொண்டான்‌.

"இந்தக்‌ கூட்டத்தாருங்க இடுப்பயெல்லாம்‌ தேடிப்பார்த்த
மாதிரி சொல்றீங்களே மாமா. சில சமயம்‌ இடுப்புல நீங்ககூட
கத்தியைச்‌ சொருகிக்கிட்டு நடப்பதில்லையா மாமா?"

"என்‌ சொந்தப்‌ பாதுகாப்புக்காகச்‌ செலசமயம்‌ கத்தியக்‌ கையில
வெச்சிக்கிறதுண்டு."

"அதுபோலத்தான்‌ அவுங்களும்‌ சொந்த பாதுகாப்புக்காகக்‌
கத்தி வெச்சிக்கிட்டு நடப்பாங்க போலிருக்கு. பழக்கமில்லாத
ஊருதானே? எங்கேருந்தல்லாம்‌ ஆபத்து வரும்னு அவங்களுக்குத்‌
தெரியுமா?"

"அவுங்க எதுக்காக இங்க வந்தாங்கன்னுதான்‌ நான்‌
கேக்கேறன்‌?"

அவுங்க கஷ்டம்‌ அவுங்கள இங்க தள்ளியிருக்கும்‌. திப்பு
சுல்தான்‌ படை இங்க வந்த காலத்துக்‌ கதைங்களைப்‌ பத்தி நீங்க
சொல்லறதில்லியா மாமா? கெழக்குப்‌ பிரதேசம்‌ முழுசும்‌ ஜனங்க
நெறஞ்ச கிராமங்களா இருந்துதுன்னும்‌, திப்புவோட ஆக்கிர
மிப்பு ஏற்பட்டபோது, எல்லாரும்‌ வீடுவாசல்கள வுட்டெறிஞ்‌
சிட்டு கூட்டங்‌ கூட்டமாகத்‌ தெக்குத்‌ தெசைக்கு ஓடிப்பூட்டாங்‌
கனனும்‌ மத்ததையும்‌ சொன்னிங்கள்ள? அந்த ஆளுங்கள்ளாம்‌
ரொம்பத்‌ தூரத்தில்‌ தெக்கே எங்கியாவது போயிக் குடியேறி
யிருந்திருப்பாங்க. அதப்‌ போலதான்‌ இன்னிக்கு இந்தத்‌ தெக்‌
கத்தியக்‌ கிறிஸ்துவ ஜனங்களும்‌ நம்மகூட வந்து சேந்திருங்காங்க.
ஆனா, மற்றொன்றையும்‌ நீங்க புரிஞ்சிக்கனும்‌ மாமா? அவுங்க
இங்க வெறுங்‌ கையோட தங்கியிருக்க வந்தவங்க இல்ல. அவுங்க
தங்களுடைய வாழ்க்கையில்‌ சம்பாதிச்சதயெல்லாம்‌ இங்க
கொண்டாந்து போட்டு நெரந்தரமா வசிக்க வந்தவங்க. இந்தச்‌
கூட்டத்துக்‌ கிட்ட பொதுவா ஒரு வெறுப்பு உங்களப்போல செல
ஆளுங்களுக்கு எப்படி உண்டாச்சுன்னுதான்‌ தெரியல."

"இவுங்க இங்க செய்யற செல அக்கரமத்தாலதான்‌ இவுங்கக்‌
கிட்ட வெறுப்புண்டாச்சு. எதுக்கெடுத்தாலும்‌ கைய நீட்டறதும்‌,
திருடறதும்‌ தான்‌ இவுங்க தொழிலா இருக்கு."

"சும்மா ஆதாரமில்லாம சொல்லக்கூடாது. எத்தனை அடிதடிய
இவுங்க நடத்தியிருக்காங்க ஒண்ணாவது சொல்ல முடியுமா
மாமா?"

"பல பேரும்‌ சொல்றததான்‌ கேட்டிருக்கினே."

"ஆமாம்‌, அதேபோலதான்‌ பலபேரும்‌ சொல்லிட்டுத்‌ திரியு
றாங்க. இப்ப நமக்கு நல்ல நேரமா இருக்கு. எந்தக்‌ குத்தத்த யாறு
செஞ்சாலும்‌, அவைகள இந்த அண்ணாச்சிங்க தலையில கட்டிட
லாம்‌. அவுங்களத்தான்‌ ஒரு கிரிமினல்‌ வர்க்கமா வச்சிருக்காங்களே!
நம்ம தொண்டியன்‌ கொளங்கர சாத்துக்குட்டி நம்பியாரு
தோட்ட திலேந்து வழக்கமா தேங்கா திருடு போய்ட்டு இருந்தது.
இந்த அண்ணாச்சிங்கதான்‌ திருடிட்டுப்‌ போறாங்கன்னு
நம்பியாரு ஊரெல்லாம்‌ சொல்லிட்டு திரிஞ்சாரு. கடைசில
திருடன களவும்‌ கையுமா மாத்துங்கற அண்ணாச்சிதான்‌ புடிச்சிக்‌
கொடுத்தான்‌. திருடன்‌ யாருன்னு தெரியுமோ? சாத்ததுக்குட்டி
நம்பியாரு மவன்‌ பத்மநாபன்‌ தான்‌..."

"ஆங்‌!... அப்படியொரு சம்பவம்‌ நடந்ததா? அது நான்‌
கேள்விப்படலையே!"

"அது மட்டுமல்ல அதேபோல பல சம்பவங்க நடந்திருக்கு.
இந்தக்‌ கூட்டம்‌ வாறத்துக்கு முன்னாடியும்‌ இங்க திருட்டும்‌
அடிதடியும்‌, நடந்திருக்கில்ல? இன்னுங்கூட சொல்லப்போனா,
இவுங்ககிட்ட உள்ள திருடனுங்களவிட, நம்மகிட்ட நெறையத்‌
திருடனுங்க இருக்கானுங்க. எனக்குத்‌ தெரியும்‌...இங்கக்‌ குடியேறி
னவங்கள்ள நெறையப்‌ பேருங்களும்‌ தரித்தரர்களும்‌, குக்கிராமத்து
ஏழைகளும்தான்‌. செல புத்திசாலிங்க இவுங்கள இவுங்க
ஊர்லேந்து இழுத்துக்கிட்டு வந்துட்டானுங்க. ஊர்ல இருந்த
தங்களுடைய குடும்ப வகையிலும்‌ சொந்தச்‌ சம்பாத்தியத்திலும்‌
கெடச்ச கடைசிக்‌ காசைக்கூட இவுங்க இங்க நம்ம காடுகள்ள
போட்டு வச்சிருக்காங்க கோடிக்‌ கணக்குல பணத்த செலவு
செஞ்சி காடுகளைத்‌ திருத்திப்‌ பயிரிட்டு நம்ம நாட்டை
அபிவிருத்தி செய்ய ஒதவுற இந்தக்‌ கூட்டத்துக்கிட்ட நாம
அனுதாபமும்‌ நன்றியும்‌ காட்டலன்னாலும்‌ வேணாம்‌ -
அவுங்களப்‌ பழிக்காம சும்மா இருந்தாலே போதும்‌. நல்ல
பக்கங்கள்ள நரியும்‌, குள்ளநரியும்‌, நடமாடறதவிட நம்பளப்‌
போல உள்ள மனுஷங்க வசிக்கிறது நல்லதுன்னு புரிஞ்சிக்கிற நல்ல
புத்தியாவது நமக்கு உண்டாவட்டும்‌."

பெரியவர்‌ சிறிது நேரம்‌ ஆலோசித்தார்‌.

"அப்போ, இவுங்கள்ளாம்‌ நல்லவங்கன்னு நீ சொல்றியா?"

"நல்லவங்க மட்டுமே உள்ள ஒரு சமுதாயம்‌, சொர்க்கத்துலதான்‌
இருக்கும்‌. சுத்த போக்கிரிகளும்‌, முழுச்‌ சோம்பேறிகளும்‌, படு
கஞ்சர்களும்‌ இவுங்க மத்தியிலும்‌ உண்டு. அவுங்களச்‌
சுட்டிக்காட்டி அந்த சமுதாயம்‌ முழுவதையும்‌ குத்தம்‌ சொல்லக்‌
கூடாதுங்கறது என்‌ வேண்டுகோள்‌. என்‌ சிநேகிதன்‌ சாக்கோ
விஷயத்தப்பத்‌திச்‌ சொல்றேன்‌...அவன்‌ அவுங்க ஊர்லே ஒரு
பள்ளிக்கூட வாத்தியாரா ஒரு வித சொக வாழ்வில்‌ இருந்தான்‌.
அப்படி இருக்கும்போது குஞ்ஞித்‌ தொம்மன்கிறவன்‌ சாக்கோ
வுக்கு இந்த மலவாரைப்பத்திச்‌ சொல்லிச்‌ சொல்லி மனசைக்‌
கரைச்சி, சொத்துக்களையெல்லாம்‌ விக்கச்‌ செஞ்சி இங்க கூட்டாந்‌
துட்டான்‌. கொஞ்ச நெலம்‌ அவனுக்கும்‌ கெடைச்சது. பாக்கிப்‌
பணத்தையெல்லாம்‌ ஏஜெண்டு குஞ்ஞித்தொம்மன்‌ எங்கியோ
எடுத்துக்கிட்டு போயிட்டான்‌. சாக்கோவோட இப்போதைய
நெலமயக்‌ கொஞ்சம்‌ நெனைச்சிப்‌ பாருங்க. பயிரு வைக்கப்‌
பணமில்ல. கடங்‌ கொடுக்க ஆளில்ல, ஊருக்கத்‌ திரும்பிப்போகவும்‌
மனமில்லை. ஆகாரத்துக்கும்‌ வழியில்ல. மண்ணத்திங்க முடியுமா?
பாருங்களேன்‌... அவுங்க பகையாளியும்‌ பாதுகாப்பாளனும்‌ அவுங்க
மத்தியிலும்தான்‌ இருக்காங்க."

"அப்படின்னா, சாக்கோ என்ன செய்யறான்‌? பெரியவர்‌
அனுதாபத்துடன்‌ கேட்டார்‌.

"என்ன செய்ய முடியும்‌? தன்னத்தானே நொந்துக்கிட்டு நாளக்‌
கழிக்கிறான்‌. அந்தச்‌ சாக்கோவப்‌ பத்திதான்‌, இடுப்புல கத்திய
சொருவிக்கிட்டு நடக்கற அக்கரமக்காரன்னு நீங்க சொல்றீங்க."

"என்றாலும்‌, அவுங்க ஒரு சுத்தமில்லாத வர்க்கம்தான்‌" என்று
முகத்தைத்‌ திருப்பிக்கொண்டு சொன்ன பெரியவர்‌, "செத்துப்‌
போன மாட்டுக்கறியக்‌ காய வச்சித்‌ திங்கற கூட்டம்‌" என்றும்‌
கூறினார்‌.

"அவுங்களப்‌ பத்தி வேறு கதியில்லாத பட்டினி கெடக்கும்‌
ஏழைங்கன்னு சொல்லறதுதான்‌ நல்லது. தரித்தரத்தாலதான்‌
சுத்தம்‌ கெடுது. பட்டினி, மனுஷனைத்‌ திங்காததையும்‌ திங்கச்‌
சொல்லுது. வங்காளப்‌ பஞ்சக்காலத்தில்‌ மனுஷன்‌ நாயையும்‌
பூனையையும்‌ கூட புடிச்சித்‌ தின்னக்‌ கதையை நீங்க பத்திரிகையில
படிக்கலியா மாமா? இந்தக்‌ கூட்டத்தாரால்‌ கறி வாங்க
முடியாது. அவுங்க குடிசைக்குள்ள ஒருதரம்‌ நொழைஞ்சிப்‌ பாத்தா,
தரித்திரமும்‌ பட்டினியும்‌ எப்படிப்‌ பேயாட்டம்‌ ஆடுதுன்னு
தெரியும்‌. காட்ல தாராளமா வெறகு கெடைக்கறதுனால அவுங்க
எதையும்‌ வேவிச்சித்‌ திங்கறாங்க. இல்லன்னா, அந்தக்‌ காய்ஞ்ச
போன மாட்டுக்கறியக்கூட பச்சையாத்தான்‌ திங்கவேண்டியதா
இருக்கும்‌."

இதையெல்லாம்‌. கேட்ட தும்‌, நம்முடைய சுத்த நல்‌
ஆத்மாவான சாப்பன்‌ நம்பியாருக்கு, மனதில்‌ சொல்ல முடியாத
ஒரு துன்பம்‌ உண்டாயிற்று. அவைகள்‌ ஒன்றையும்‌ தான்‌
கேட்டிருக்க வேண்டாமோ என்றுகூட அவருக்கு தோன்றி
விட்டது.

"நீ போயி சாப்புடு" என்‌ று கூறி மருமகனை உள்ளே
அனுப்பினார்‌. சாப்பன்‌ நம்பியார்‌, பிரேம்‌ உடைந்த மூக்குக்‌
கண்ணாடியைப்‌ பஞ்சாங்கத்தின்‌ உள்ளிருந்து வெளியே எடுத்து,
லாந்தா்‌ விளக்கின்‌ திரியை உயர்த்தி, பாகவதத்தைப்‌ பிரித்து
வைத்துப்‌ படிக்க ஆரம்பித்தார்‌.

## 27

மழைக்காலம்‌ தொடங்கியது.

மலையிலுள்ள குழிகளிலும்‌, கீழ்‌ நிலங்களிலுள்ள தாழ்ந்த
பள்ளங்களிலும்‌ அழுக்குத்‌ தண்ணீர்‌ தேங்கி நின்றது. அதில்‌
இலைகள்‌ அழுகி நாறத்தொடங்கின.

அத்துடன்‌ மலை ஜூரமும்‌ (மலேரியா) புறப்பட்டது.

நனைந்து குளிர்ந்த கனத்த காற்றில்‌, விஷக்கிருமிகள்‌ எங்கும்‌
வியாபிக்க ஆரம்பித்தது. மங்கிய மலைச்சரிவுகளில்‌ இருந்த திறந்த
வெளியான பள்ளத்தாக்குகளிலுள்ள குடிசைகளுக்கு அவைகள்‌
கொசு விமானங்களில்‌ ஏறி விருந்துக்கு வரக்‌ தொடங்கின.

நிலங்களில்‌ வேலை செய்யும்‌ வேலையாட்கள்‌ சுருங்கத்‌
தொடங்கினார்கள்‌. குடிசைகளுக்குள்‌ முக்கல்‌, முனகல்கள்‌ கேட்கத்‌தொடங்கின.

"ஹம்‌...ஊ ஹூம்‌... ஹம்‌... ஹூஹூம்‌.... ஊ ஊ... அடி,
கொஞ்சம்‌ சுடு தண்ணீ கொடேண்டி... என்னப்‌ புடிச்சிக்க...டீ....
புடிச்சி அமுக்குடி!" என்றெல்லாம்‌ கூவி சாக்கோச்சன்‌ படுக்கையில்‌
கிடந்து துள்ளினான்‌.

குரியன்‌, இரண்டு நாட்கள்‌ ஜுரத்தை வைத்துக்கொண்டு
நடமாடினான்‌. மூன்றாம்‌ நாள்‌ அவனால்‌ பாயிலிருந்து
எழுந்திருக்க முடியவில்லை. நெஞ்சில்‌ அரிசி வறுப்பதைப்போன்று
ஓர்‌ அனுபவம்‌ ஏற்பட்டது. கஞ்சித்‌ தண்ணீரைச்‌ சூடாக்கிக்‌ குடம்‌
கணக்கில்‌ குடித்தாலும்‌, தீராத தாகம்‌ அவனுக்கு ஏற்பட்டது.

மரியாம்மைக்கும்‌ நடுக்கம்‌ தொடங்கியது. மரியாம்மையின்‌
கணவன்‌ மாத்து, குடிசையிலிருந்த எல்லாப்‌ பாயையும்‌ பழந்துணி
களையும்‌ எடுத்துத்‌ தன்‌ உடம்பு முழுவதையும்‌ மூடிக்கொண்டு,
தரையெங்கும்‌ உருண்டு கொண்டிருந்தான்‌.

பத்துப்‌ பதினைந்து குடும்பங்கள்‌ அவ்வாறு கஷ்டப்பட்டன.
ஜுரம்‌ வராதவர்களுக்கு அவைகளெல்லாம்‌ ஒரு பொழுது
போக்காகத்தான்‌ தோன்றியது.

வர்க்கியின்‌ கூட்டத்தில்‌ வந்த ஜேக்கப்பும்‌, அவன்‌ மனைவி
ஏலியாவும்‌, மகன்‌ சைமனும்‌, ஏலியாவின்‌ தூரத்து உறவுக்காரியும்‌
அநாதையுமான ஆனிக்குட்டியும்‌ ஐந்து ஏக்கர்‌ நிலத்தின்‌
அதிபர்களானார்கள்‌. அந்த அகதிகள்‌ குடியிருப்பில்‌ மிகவும்‌
அழகான தோட்டம்‌ அவர்களுடையதுதான்‌. முள்‌ மரங்களால்‌
கட்டிய வேலியினால்‌ சூழப்பட்ட தோட்டமும்‌, சிறிய தொரு
வயலும்‌ இருந்தன. வயலில்‌ நேந்திர வாழையும்‌, எள்ளும்‌ பயிரிட்டி
ருந்தார்கள்‌. தோட்டத்தில்‌ பலவகையான காய்கறிகள்‌ பயிரிடப்‌
பட்டிருந்தன. நடுவில்‌ புல்‌ வேய்ந்த குடிசை, களிமண்ணால்‌
மெழுகிய முற்றத்தில்‌ கதலிவாழைகளும்‌, பப்பாளி மரங்களும்‌
தங்கள்‌ அழகினால்‌ எல்லை வைத்துக்கொண்டிருந்தன. அந்தப்‌
பாணசாலையில்‌ அவர்கள்‌ அமைதியுடனும்‌ திருப்தியுடனும்‌
வாழ்ந்து வந்தார்கள்‌.

அந்தோணி எல்லா ஞாயிற்றுக்கிழமைகளிலும்‌ மாதா
கோயிலுக்குப்‌ போவான்‌. ஐந்தாறு மைல்கள்‌ சுற்று வட்டாரத்தி
லுள்ள கிறிஸ்துவர்களில்‌ ஏராளமானவர்களும்‌-ஆண்களும்‌,
பெண்களும்‌ குழந்தைகளுமா க-அன்றைய தினம்‌ அழகான
ஆடைகளை அணிந்து, கோயிலில்‌ கூட்டுப்‌ பிரார்த்தனையில்‌
பங்குகொள்ள வந்து கூடுவார்கள்‌. அவர்களின்‌ இடையே ஆனிக்‌
குட்டியை அந்தோணி கண்டுபிடிப்பான்‌, வெள்ளை நிறத்தில்‌
உள்ள சுத்தமான தலைத்துணியை அணிந்து. அந்தப்‌ பெண்‌ மண்டி
யிட்டவாறு பிரார்த்திப்பதை, அநுதாப அன்பை வெளியிடும்‌
பாவத்துடன்‌ அந்தோணி அவளைப்‌ பார்த்துக்கொண்டு நிற்பான்‌.

பிரார்த்தனை முடிந்து பிரிந்து செல்லும்போது, அவள்‌ கூச்சத்தில்‌
மூழ்கி, ஒரு களங்கமில்லாமல்‌ அவனைப்‌ பார்த்துவிட்டு முகத்தைத்‌
தாழ்த்திக்கொண்டு அப்பட்டமான ஒரு புன்னகையை
உதிர்ப்பாள்‌.

ஆனிக்குட்டியின்‌ அந்த மயக்கும்‌ புன்னகையும்‌, கருத்து விரிந்த
விழிகளும்‌ சாந்தம்‌ நிறைந்த மலர்ந்த முகமும்‌ அவன்‌ இதயத்தில்‌
ஒரு மறக்க முடியாத கனவாகப்‌ பரிணமித்தது. வேதப்புத்த
கத்தைப்‌ பாராயணம்‌ செய்யும்போது, கற்பனையில்‌ தரிசித்த
யாரோ ஒரு பாக்கியசாலியின்‌ மறு உருவத்தை அவன்‌ ஆனிக்குட்டி
யிடம்‌ தரிசித்தான்‌. அந்த முகத்தைச்‌ சுற்றிலும்‌ ஒர்‌ ஒளி வளையம்‌
உள்ளதாக அவனுக்குத்‌ தோன்றிற்று. கருத்து மின்னும்‌ அட்டை
யுடன்‌ கூடிய வேதப்‌ புத்தகத்தை மார்புடன்‌ அணைத்து,
சைமனின்‌ கையைப்‌ பிடித்துக்கொண்டு, முகம்‌ குனிந்து மெல்ல
மெல்ல நடந்துபோகும்‌ அந்தப்‌ பரிசுத்தமான பெண்ணை,
தன்னுடைய தனிமைக்குக்‌ கூட்டுக்காரியாக்கிக்‌ கொள்ள அவன்‌
மிகவும்‌ தீவிரத்துடன்‌ இருந்தான்‌.

ஒரு நாள்‌ கோயிலிலிருந்து திரும்பும்போது, சைமன்‌ ஓடி வந்து
அந்தோணியின கையைப்‌ பிடித்துக்‌ கொண்டு, "படிக்கிறத்துக்கு
நாவலாவது புத்தகமாவது இருந்தா வாங்கியாரச்‌ சொல்லி ஆனி
அக்கா அனுப்பினா" என்று ரகசியமாகக்‌ கேட்டான்‌.

அந்தோணியிடம்‌ நாவலோ, கதைப்புத்‌தகமோ ஒன்றுமில்லை.
அவன்‌ தன்‌ பெட்டியில்‌ தேடி 'புண்ணியவான்‌ சரித்திரங்கள்‌'
என்றொரு புத்தகத்தையும்‌, ஒன்றிரண்டு சுவிசேஷங்களையும்‌
எடுத்து ஆனிக்குட்டி படிப்பதற்காகக்‌ கொடுத்தனுப்பினான்‌.

## 28

அன்று மாலை நேரத்துடன்‌ மழையும்‌ நின்றது. ஆகாயம்‌
அப்போதும்‌ மூடிக்கொண்டுதான்‌ கிடந்தது. மரத்தின்‌ இலைகளி
லிருந்து நீர்த்துளிகள்‌ சொட்டு சொட்டாக விழுந்து கொண்‌
டிருந்தன.

திடீரென அந்தப்‌ பசுங்காடுகள்‌ பிரகாசிக்க ஆரம்பித்தன.
மழை விழுந்து நனைந்த பெரும்‌ மரங்களில்‌ லட்சோப லட்சம்‌ மின்‌
மினிப்பூச்சிகள்‌ பளிச்சிட்டன.

கண்ணுக்குப்‌ புலப்படாத மின்னொளிப்‌ பிரவாகத்தில்‌
தாளக்கதி நடவடிக்கைபோல்‌, அந்தப்‌ பிரகாசக்‌ கூட்டங்கள்‌
ஒன்றாக ஜொலித்தும்‌ ஒன்றாக அவிந்தும்‌ ஜாலவித்தை செய்து
கொண்டிருந்தன.

அங்கிருந்த ஒவ்வொரு மரத்தின்‌ உச்சியும்‌ மரகத ஒளியாக
மாறியது. அந்த மாணிக்க ஜந்துக்களின்‌ பிரதிபலிப்பால்‌, சேற்றுத்‌
தண்ணீர்‌ நிறைந்த பொதுவழிகள்‌ சரிகைக்‌ கரையுள்ள பட்டுக்‌
கம்பளமாகத்‌ தோன்றின.

மழைக்கால இருள்‌ படர்ப்பில்‌ ஆழ்ந்து கிடந்த அந்த
மலைப்பிரதேசம்‌, மின்மினிகளின்‌ தொடச்சியான பிரணவ
லீலையினால்‌ கந்தர்வ உலகமாயிற்று.

இருள்‌ சுரங்கத்திலிருந்த வைரக்கற்களை வாரியெடுத்து, யாரோ
அம்மானை ஆடிக்கொண்டிருந்தது போலிருந்தது. ஆயிரமாயிரம்‌
வைடூரிய மாலைகளை மார்பில்‌ அணிந்து கொண்டு, மழைக்கால
இரவு நடனம்‌ ஆடிக்கொண்டிருந்தது.

அந்தோணி, தன்னுடைய குடிசையின்‌ வராண்டாவில்‌ அமர்ந்து
கற்பனையில்‌ மூழ்கியிருந்தான்‌.

இருள்படர்ந்து ஈரமுள்ள சூழ்நிலையில்‌, ஒளி வெள்ளத்தை
உமிழும்‌ மின்‌ மினிகளின்‌ அற்புதமான தெளிவு மிகுந்த மின்னல்‌
களை அவன்‌ ஆச்சரியத்துடன்‌ பார்த்துக்‌ கொண்டிருந்தான்‌. அந்த
ஆகாயவெளியைப்‌ போலவே அவன்‌ அந்தரங்கமும்‌ சிலிர்த்தது.

அப்போது, மிருதுவான ஒரு கை பின்னாலிலிருந்து அவன்‌
கண்களை மூடியது. அவன்‌ திடுக்கிட்டுப்போனான்‌. கண நேரத்தில்‌
அவன்‌, தன்‌ இடது கையினால்‌ அருகில்‌ வைத்திருந்த துப்பாக்கியை
எடுத்துக்கொண்டு, வலது கையால்‌ தன்‌ விழிகளை மூடிய கையைத்‌
தொட்டுப்பார்த்தான்‌. வளையல்‌ குலுங்கும்‌ சப்தம்‌ உண்டாயிற்று.

வளையல்‌ குலுங்கிய கையைப்‌ பலமாகப்‌ பிடித்து இழுத்துவிட்டு
நிமிர்ந்து பார்த்தான்‌.

மாதவி புன்னகைத்தவாறு பின்னால்‌ நின்றாள்‌.

அந்தோணி துள்ளி எழுந்து அவளை ஒருமுறை உக்கிரமாகப்‌
பார்த்தான்‌. என்ன சொல்வதென்றே அவனுக்குத்‌ தெரியவில்லை.
பயங்கரமாக ஏதோ ஒன்று நிகழப்போகிறது என்ற உணர்வு
மட்டும்‌ அவனை விழுங்கியது.

"இங்க எதைப்பற்றி யோசிச்சுகிட்டு ஓக்கார்ந்து இருக்கீங்க சார்‌?"
அக்கேள்வியின்‌ இனிமையான தொனி அந்தோணியை அமைதிப்‌
படுத்தியது. அதுவும்‌ ஸார்‌ என்னும்‌ மிருதுவான பரிகாச
அழைப்பு...

"நான்‌ அந்த மின்மினிகளப்‌ பாத்துக்கிட்டு ஓக்காந்திருக்கேன்‌,"
என்று சொன்னான்‌ அந்தோணி. அப்போதும்‌, அவன்‌ அவளைச்‌
சந்தக எண்ணத்துடன் தான்‌ பார்த்துக்கொண்டு நின்றான்‌.

சிறிது நேரம்‌ கழிந்ததும்‌, "இப்ப நீ வந்த காரணமென்ன மாதவி?"
என்று கேட்டான்‌.

"ஒங்கிட்ட வரணும்னு தோணிச்சு அந்தோணி; அதான்‌
காரணம்‌. ஏன்‌, ஒங்கிட்ட வரக்கூடாதா அந்தோணி?"

"நான்‌ அப்பிடிச்‌ சொல்லலியே" என்று கூ றிய அந்தோணி
லாந்தரின்‌ திரியை உயர்த்தினான்‌. மாதவியின்‌ உருவம்‌ தெளி
வாகத்‌ தெரிந்தது. கடும்‌ சிகப்பு நிறத்தில்‌ சிறியதும்‌ குறுகியதுமான
ஒரு ஜாக்கெட்‌, கருப்பு கரையுள்ள நாட்டு முண்டு, இடுப்பில்‌
கட்டியிருந்த நாட்டு முண்டுக்கும்‌ ஜாக்கெட்டுக்கும்‌ இடையில்‌
கதலி வாழைப்பூவைப்போல அவள்‌ வயிறு நிர்வாணமாகக்‌
கிடந்தது. மைதீட்டிய கருமையாக்க விழிகளும்‌, வெற்றிலை
போட்டுச்‌ சிவந்த உதடுகளும்‌, கருத்து மின்னிய தலைமுடியும்‌
அவளுக்கு அழகூட்டின. தலைமுடியை அவிழ்த்துப்‌ பின்பக்கமாகத்‌
தொங்கவிட்டிருந்ததால்‌, அது அவளைத்‌ திரைச்சிலையின்‌
முன்னால்‌ நிற்க வைத்திருப்பதுபோல்‌ தோன்றியது. தன்‌ சொந்த
ஊரில்‌ இருந்தபோது பார்த்த ஒரு நாடக நடிகையின்‌
நினைவுதான்‌ அவனுக்கு வந்தது. அவளை அந்தக்‌ கோலத்தில்‌
பார்த்தபோது அசாரணமான அந்தப்‌ பயம்‌ மீண்டும்‌ அவனைப்‌
பிடித்துக்கொண்டது.

நீ இப்ப இங்க ஓடியார்ரதுக்கு ஏதாச்சும்‌ விசேஷம்‌
உண்டான்னுதான்‌ நான்‌ கேக்கறேன்‌" என்று அந்தோணி அவள்‌
முகத்தைப்‌ பார்க்கத்‌ தைரியமில்லாமல்‌, அவள்‌ காலடியைப்‌
பார்த்துக்கொண்டே சொன்னாள்‌.

"நீங்க இங்க தனியா வசிக்கிறதே எனக்கு விசேஷமாத்தான்‌
இருக்கு" என்று பதில்‌ கொடுத்தாள்‌ மாதவி.

அதுக்கு என்ன அர்த்தம்‌? அந்தோணி மேற்கொண்டு என்ன
சொல்வது என்று தெரியாமல்‌ கு குழம்பினான்‌.

ஒரே அமைதி! அந்த அமைதியில்‌ அவன்‌ பயம்‌ பிணத்தைப்‌
போல்‌ பெரிதாகத்‌ தொடங்கியது.

மாதவி திரும்பிப்‌ போகக்கூடியவளாகத்‌ தெரியவில்லை. அவள்‌
அவனருகில்‌ கயிற்றுக்‌ கட்டிலின்‌ மேல்‌ அமர்ந்தாள்‌.

அந்தோணி, மிகவும்‌ தர்மசங்கடத்தில்‌ அகப்பட்டுக்கொண்
டான்‌. அவள்‌ முகத்தைப்‌ பார்க்கவோ, அவளை உடனே அங்கி
ருந்து போக வேண்டுமென்று போகச்சொல்லவோ அவனுக்குத்‌
தைரியமில்லை. அவன்‌, தாளவோசை நடத்தும்‌ மின்மினிகள்‌
நிறைந்த மரக்கூட்டங்களின்‌ மேல்‌ மீண்டும்‌ கண்களை ஓட
விட்டான்‌.

மின்னல்‌ ஒளிக்கு மண்ணில்‌ பிறந்த தங்கக்‌ குழந்தைகளைப்‌
போல்‌ உள்ள மின்மினிகள்‌, லீலா விநோதம்‌ செய்யும்‌ கண்‌
கொள்ளாக்‌ காட்சி மாதவியையும்‌ தன்‌ வயப்படுத்தியது. தங்கப்‌
பொடிப்‌ படலத்தால்‌ மூடிக்கிடக்கும்‌ ஆகாய வெளியை அவள்‌
ஆசையுடன்‌ பார்த்துக்கொண்டே, "ரொம்ப அழகான காட்சி"
என்று கூறினாள்‌.

"அது என்னான்னு தெரியுமா?" என்று அந்தோணி கற்பனையில்‌
மூழ்கியவாறு கேட்டான்‌.

"மின்மினிப்பூச்சி"

"மின்மினி தான்‌. அவைகள்‌ என்னா செய்யுதுன்னு தெரியுமா?"

"மின்னிக்கிட்டு இருக்குது"

"அவைகளுக்கு மின்னனும்னு தோணியிருக்கும்‌"

"இல்ல. அவைகள்‌ காதல்‌ நடனம்‌ செய்யுது"

"காதல்‌ நடனமா?" என்று கேட்ட மாதவி குலுங்கிச்‌ சிரித்தாள்‌.

"ஆமாம்‌. மின்மினிகளின்‌ காதல்‌ நடனம்தான்‌ அங்க தெரியற
காட்சி!" மினமினிகளின்‌ காதல்‌ நடனத்தைப்‌ பற்றித்‌ தான்‌ ஒரு
மாக இதழில்‌ படித்து பகுதிகளை நினைத்துக்கொண்டு,
அந்தோணி தொடர்ந்து சொன்னான்‌.

"ஆமாம்‌. ராத்திரி முழுக்க நடத்துற கம்பீரமான காதல்‌
நடனம்தான்‌ அது. ஒவ்வொரு ஆண்‌ மின்மினியும்‌ தனக்கு ஒரு
ஜோடியத்‌ தேடிப்புடிக்க தன்‌ பிரகாசத்தத்‌ தாள வகையில
உணர்த்திக்காட்டுது. அதுக்குப்‌ பதிலா பொண்‌ மின்மினியும்‌
சம்மதத்துக்கு அறிகுறியா அதேபோல தன்‌ பிரகாசத்த அதே
தாளத்துல வெளிப்படுத்துது. அப்புடி அந்தக்‌ காதல்‌ நடனம்‌
தொடர்ந்துக்கிட்டே இருக்கும்‌. கடைசில வெடிவதற்கு முன்னால,
அவைகள்ளாம்‌ கூட்டக்‌ தோட..."

இறுதி வார்த்தையை விழுங்கிக்கொண்டே அவன்‌ அந்தப்‌
பாடம்‌ முழுவதையும்‌ அவளுக்குச்‌ சொல்லிக்கொடுத்தான்‌.

"அவைகள்‌ கூட்டத்கதோட என்ன செய்யும்‌?" என்று மாதவி ஒரு
குறும்புச்‌ சிரிப்புடன்‌ கேலியாக நடித்துக்கேட்டாள்‌.

"அது ஒரு கெட்ட வார்த்தை; நான்‌ சொல்லமாட்டேன்‌" என்று
அந்தோணி தலையை ஆட்டிவிட்டுக்‌ கீழே பார்த்தான்‌.

மாதவி சிரித்துவிட்டு யோசனையில்‌ ஆழ்ந்தாள்‌. இது ஒரு
புதுச்‌ செய்திதான்‌. மின்மினிகள்‌ கூட்டங்கூட்டமாக மின்னும்‌
காட்சியை, அவள் பல முறைகள்‌ பார்த்து ரசித்ததுண்டு. என்றா
லும்‌, அந்தப்‌ பிரகாசத்தில்‌ காதல்‌ விளையாட்டு உண்டென்று
அவள் அறிந்திருக்கவில்லை. புதியதோர்‌ ஆவேசத்துடன்‌ அவள்‌
அந்தப்‌ பிரணவ உற்சவத்தைப்‌ பார்த்துக்கொண்டே நின்றாள்‌.

காதல்‌ லட்சியத்துடன்‌ அந்த லட்சம்‌ உயிர்களும்‌ அப்போதும்‌
கூட ஒளியை உமிழ்ந்துகொண்டுதான்‌ இருந்தன. மலையோரம்‌
முழுவதும்‌ பொன்னொளி வளையத்தினால்‌ சூழப்பட்டிருந்தன.
ஆகாயத்தில்‌ ஐந்நூறு நட்சத்திரங்கள்‌ சாம்பல்‌ துண்டுகளைப்‌
போல்‌ தோன்றின.

மாதவி திரும்பி அந்தோணியைப்‌ பார்த்தாள்‌. நாணத்துடன்‌
கூடிய இன்பப்‌ புன்னகையை உதடுகளுக்கிடையில்‌ மறைத்துக்‌
கொண்டு, அவள்‌ அவனிடம்‌, "இந்த ஆண்‌ மின்மினியப்போல நீ யும்‌
எப்போவாச்சும்‌ ஒரு பொண்ணுக்கு முன்னால மின்னிய துண்டா
அந்தோணி?" என்று கேட்டாள்‌.

"அசட்டுத்தனமாகப்‌ பேசாதே" என்று கோபமாகச்‌
சொன்னான்‌ அந்தோணி.

அவள்‌ அதே புன்னதையை உதிர்த்தவாறு அவனைக்‌ கூர்மை
யாகப்‌ பார்த்தான்‌. அவளுடைய கண்‌ இமைகள்‌ விட்டுவிட்டு
மூடித்திறந்ததில்‌ அவள்‌ விழிகள்‌ மின்மினியைப்போல்‌
வெளிச்சத்தில்‌ மின்னின.

அந்தோணி அவளை ஒரு முறை உற்றுப்பார்த்தான்‌. அந்தக்‌
கண்கள்‌ அவன்‌ இதயத்துக்குள்‌ சிறகடித்து வருவதுபோல்‌
அவனுக்குத்‌ தோன்றியது...

ஒரு வெளவால்‌ அந்தக்‌ குடிசையின்‌ வராண்டாவில்‌
கொஞ்சநேரம்‌ சுற்றிச்‌ சுற்றிப்‌ பறந்தது. பின்‌, சிறகடித்து
இருளுக்குள்‌ ஓடி மறைந்தது.

"மாதவி, நீ இங்கேயிருந்து சீக்கிரமாகப்‌ போயிடு" என்று
அந்தோணி தைரியத்தை வரவழைத்துக்கொண்டு சொன்னான்‌:
"நேரங்கெட்ட நேரம்‌ சித்தப்பாவோ வேற யாரோ வந்துட்டா..."

"வந்துட்டா..." என்று மாதவி இமைகளைச்‌ சிமிட்டிக்கொண்டு
கேட்டாள்‌.

"நீயொரு பொண்ணாச்சே?"

"ஒஹோ ஹோ - அத இப்பவாச்சும்‌ புரிஞ்சிக்கிட்டீங்களே!"

அந்தோணி அவளுடைய உதடுகளை உற்றுப்‌ பார்த்தாள்‌.
காந்தாரி மிளகைப்போல்‌ உள்ள உதடுகளிலிருந்து, எரிச்சல்‌
அசையக்கூடிய வார்த்தைகள்‌ புறப்பட்டன.

"அப்படின்னா, நான்‌ போய்டறேன்‌ சார்‌" என்று மாதவி எழுந்து
கொண்டாள்‌.

"பயமாயிருந்தா, நானும்‌ கொஞ்ச தூரம்‌ கூட வறேன்‌"

"இப்ப நீதானே அந்தோணி பயங்காட்டற?" அவள்‌ தன்‌
முகத்தைத்‌ திருப்பி கழுத்தை ஒரு வெட்டு வெட்டிவிட்டு,
முற்றத்தில்‌ இறங்கி வாழைக்‌ கூட்டங்களுக்கிடையில்‌ மறைந்தாள்‌.

அங்கே அந்தக்‌ காட்சி அது போல்‌ முடிந்த நேரத்தில்‌, வெகு
தொலைவிலுள்ள ஜானுடைய பங்களாவில்‌ பாலும்‌, வர்க்கியும்‌,
செரியானும்‌, வர்க்கீஸும்‌ சேர்ந்து கம்பீரமான சீட்டாட்டத்துக்குத்‌
தயார்‌ செய்து கொண்டிருந்தார்கள்‌. பத்து ரூபாய்‌ நோட்டுக்‌
கட்டுகள்‌ மேஜைமேல்‌ கிடந்தன. விளையாடியதில்‌ கிடைக்கும்‌
பணம்‌ முழுவதும்‌ குடித்தே தீர்க்கவேண்டும்‌ என்பதுதான்‌
அவர்களின்‌ சபதமாகும்‌.

சீட்டுக்கள்‌ கலைத்து எறியப்படுகின்‌றன; பங்கிடப்படுகின்றன;
கேள்விகள்‌ கேட்கப்படுகின்றன; விளையாட்டு தூள்‌ பறக்கின்றது.
சிகரெட்மிப்‌ புகையால அறை மங்குகின்றது. வெற்றிக்‌ கொண்‌
டாட்டம்‌ முழங்குகின்றது. நோட்டுக்கட்டுகள்‌ இடம்‌ மாறு
கின்றன. பந்தயம்‌ அதிகமாகின்றது. பேராசை பெருகுகின்றது.
ஏறக்குறைய சூரியோதையம் வரை அந்த விளையாட்டு தொடர்ந்து
கொண்டே இருக்கின்றது.

அன்று, வர்க்கியின்‌ மடியிலிருந்து முன்னூறு ரூபாயை எடுத்துக்‌
கொண்டு ஜான் பாட்டில்கள்‌ வாங்குவதற்காக நகரத்திற்குப்‌
புறப்பட்டான.

## 29

வேறு வழியில்லை என்ற கட்டத்தில்‌, தறமூட்டில்‌ சாக்கோவைக்‌
குஞ்ஞிக்கிருஷ்ணன்‌ நம்பியார்‌ தான்‌ காப்பாற்றினான்‌.

குஞ்ஞிக்கிருஷ்ணன்‌ நம்பியார்‌, சாக்கோவுக்கு ஆயிரம்‌ ரூபாய்‌
கொடுத்தான்‌. இருவரும்‌ ஒன்றாகச்‌ சேர்ந்து கூட்டு விவசாயம்‌
ஆரம்பித்தார்கள்‌.

சாப்பன்‌ நம்பியாரின்‌ சம்மதத்துடன்‌ தான்‌, குஞ்ஞிக்கிருஷ்ணன்‌
நம்பியார்‌ சாக்கோவுடன்‌ சேர்ந்து விவசாயத்தை ஆரம்பித்தான்‌.
ஆனால்‌, அங்கே இருந்த வேறு சிலருக்கு அந்த ஏற்பாடு அவ்வள
வாகப்‌ பிடிக்கவில்லை.

அவர்கள்‌ குஞ்ஞிக்கிருஷ்ணன்‌ நம்பியாரிடம்‌,"அவன்‌ திருவிதாங்‌
கூருக்காரன்‌, நீ ஜாக்கிரதையா இருந்துக்கோ" என்று அறிவுரை
கூறினார்கள்‌.

"நஷ்டம்‌ வந்தாலும்‌, லாபம்‌ கெடைச்சா லும்‌ பணம்‌ இங்கியே
தானே இருக்கப்போவுது? சாக்கோ அத திருவிதாங்கூர்க்குக்‌
கொண்டுபோவ மாட்டாள்‌. இனிமே கொண்டு போனாலும்‌
திருவிதாங்கூரும்‌ கேரளத்துலதானே இருக்கு?" என்று குஞ்ஜிக்‌
கிருஷ்ணன்‌ அவர்களுக்குத்‌ திருப்பி பதில்‌ சொன்னான்‌.

"ஆங்‌... ஆங்‌... நாங்க பார்க்கறோம்‌"

ஆனால்‌, அவர்கள்‌ நினைத்ததுபோல்‌ ஒன்‌றையும்‌ பார்க்கமூடிய
வில்லை. சாக்கோவும்‌ குஞ்ஞிக்கிருஷ்ணனும்‌ சேர்ந்து செய்த
வேலை வெற்றிகரமாக நடந்தது. மரவள்ளிக்கிழங்கு விற்ற
வகையில்‌ மட்டும்‌ ஒவ்வொருவருக்கும்‌ அந்த வருஷம்‌ ஐநூறு
ரூபாய்‌ லாபம்‌ கிடைத்தது. அவர்கள்‌ விவசாயம்‌ மிகவும்‌ பெருக
ஆரம்பித்தது.

சாக்கோ, சாப்பன்‌ நம்பியாரின்‌ வீட்டுக்கு அடிக்கடி வரத்‌
தொடங்கினான்‌. பெரியவருக்கும்‌ நாளாக நாளாக சாக்கோவின்‌
மேல்‌ அன்பு வளர்ந்தது. சாக்கோவின்‌ உலக ஞானம்‌ அடங்கிய
பேச்சுக்களும்‌, விவசாயம்‌ சம்பந்தமான தனிப்பட்ட அறிவும்‌
சாப்பன்‌ நம்பியாரைக்‌ கவர்ந்தன. சில சமயம்‌, அவர்கள்‌ மத
விஷயங்களைப்‌ பற்றியும்‌ வாதப்‌ பிரதிவாதங்கள்‌ நடத்துவார்கள்‌.
சாக்கோ ஒரு முற்றிய கிறிஸ்துவனாக இருந்தான்‌. எதைப்‌
பற்றியும்‌ புதுப்புதுச்‌ செய்திகளை அறிந்து கொள்வதிலும்‌, தன்‌
அறிவை மற்றவர்களுக்குப்‌ பயன்படும்‌ விதத்தில்‌ பகிர்ந்து
கொடுப்பதிலும்‌ அவன்‌ திறமைசாலியாக இருந்தான்‌.

அதனால்‌, சாப்பன்‌ நம்பியாரால்‌ ஒரு நாள்‌ கூட சாக்கோவைப்‌
பார்க்காமல்‌ இருக்க முடியவில்லை. இரவு எட்டு ஒன்பது மணி
வரையிலும்கூட, சாப்பன்‌ நம்பியாரும்‌ சாக்கோவும்‌ சாய்வுப்படி
மேல்‌ உட்கார்ந்து பேசிக்கொண்டிருப்பார்கள்‌. அதன்‌ பிறகு
சாக்கோ விடைபெற்று வீட்டிற்குச்‌ சென்று பிரார்த்தனை
சொல்லிவிட்டு, இரவுச்‌ சாப்பாட்டை முடிப்பான்‌, சாப்பன்‌
நம்பியார்‌ பாகவத பாராயணத்தில்‌ மூழ்கியிருப்பார்‌.

## 30

கட்டுமான வேலை நடந்து கொண்டிருக்கும்‌ கிறிஸ்துவக்‌
கோயிலின்‌ அருகில்தான்‌ பாதிரிகளின்‌ இருப்பிடமும்‌ இருந்தது.
புதியதாகக்‌ கட்டிய அழகான பங்களா, சுற்றிலும்‌ பூஞ்செடிகள்‌.

முதலில்‌ விருந்தினர் அறையைத்தான்‌ கடந்து செல்ல வேண்டும்‌.
அழகாக அலங்கரித்து வைக்கப்பட்டுள்ள விசாலமான அறை.
குளிர்‌ காற்றைத்‌ தடுப்பதற்காகக்‌ கனமான கண்ணாடிகளும்‌, உச்சி
வெயிலின்‌ உக்கிரத்தைக்‌ குறைப்பதற்காக நீலத்‌ திரைச்சீலைகளும்‌
ஜன்னல்களில்‌ பதிக்கப்பட்டிருந்தன. அறைத்தரையில்‌ கனமான
கயிற்றுப்‌ பாய்‌ - சித்திர வேலைப்பாடுகள்‌ அடங்கிய ரோஸ்நிறக்‌
கயிற்றுக்‌ கம்பளம்‌ - விரிக்கப்பட்டிருந்தது. குஷன்‌ நாற்காலிகள்‌,
சோபாக்கள்‌, முதலியவைகளின்‌ நடுவில்‌ ஒரு வட்டமேஜை மேல்‌,
புதுமலர்களால்‌ கட்டிய ஒரு பூச்செண்டு வைக்கப்பட்டிருந்தது.
இளம்பச்சை நிறம்‌ பூசப்பட்ட சுவரில்‌, கிறிஸ்துவப்‌
புண்யா த்மாக்களின்‌ படங்கள்‌ தொங்கிக்கொண்டிருந்தன.

விருந்தினர்‌ அறையின்‌ உள்வாயில்‌ திரைச்சீலையை நீக்கி
கடந்து சென்றால்‌ சிறியதோர்‌ இடைவழி உள்ளது. அதன்‌ இரு
பக்கங்களிலும்‌ படுக்கையறைகள்‌. ரோஸ்வுட்‌ கட்டிலும்‌, பட்டு
மெத்தையும்‌. வெல்வெட்‌ தலையனைகளும்‌ நீலக்கம்பளியும்‌
எல்லாம்‌ கட்டிலின்‌ பந்தக்காலில்‌ கட்டித்‌ தொங்கிக்கொண்
டிருக்கும்‌ கொசுவலையினுள்ளே மங்கலாகத்‌ தெரியும்‌.

படுக்கையறைகளை ஓட்டியவாறு, விசாலமான படிப்பறையும்‌
நூலகமும்‌ நிலை கொண்டிருந்தன. அழகாக பைண்டு செய்த மதப்‌
புத்தகங்கள்‌ மூன்று நான்கு கண்ணாடி அலமாரிகளில்‌ அடுக்கி
வைக்கப்பட்டிருந்தன. நீலநிறக்‌ துணி விரிக்கப்பட்டிருந்த பெரிய
தொரு மேஜை மேல்‌, வெளிநாட்டிலிருந்து வெளிவரும்‌ சில
மதச்சார்பான மாத இதழ்களும்‌, திருவிதாங்கூர்‌ பத்திரிகைகளும்‌
ஒரு புறம்‌ வைககப்பட்டிருந்தன.

அவைகளுக்குப்‌ பின்புறமாக, சாப்பாட்டு அறையும்‌ பண்டக
அறையும்‌, வேலைக்காரர்களின்‌ அறையும்‌, மற்றவைகளும்‌ அடுத்‌
தடுத்து இருந்தன. முற்றத்தில்‌ கம்பி வலையால்‌ கட்டப்பட்டிருந்த
ஒரு கோழிக்கூண்டில்‌ பலவகையான ஜாதிகளில்‌ பெரியதாகவும்‌,
பல நிறங்களிலும்‌ உள்ள கோழிகள்‌ தீனியைக்‌ கொத்திப்‌
பொறுக்கியவாறு, கொக்‌ கொக்கென்று கத்திக்கொண்டு சுற்றிச்‌
சுற்றி நடந்து கொண்டிருந்தன.

காட்டுப்‌ பிரதேசத்தின்‌ தொந்தரவுகளிலிருந்து ஒதுக்குப்‌
புறமாக உள்ள அந்த அழகான கட்டிடத்தில்‌, ஃபாதர்‌ சைமனும்‌,
ஃபாதர்‌ சள்ளிப்பரம்பனும்‌, ஒரு பிரதரும்‌ வசித்து வருகிறார்கள்‌.

சாப்பாட்டு அறையில்‌, தூய வெள்ளைத்‌ துணி விரிக்கப்பட்ட
உணவு. மேஜையின்‌ இரு பக்கங்களிலுமாக அவர்கள்‌ உணவு
உண்ண அமர்ந்துள்ளார்கள்‌. அவர்களுடன்‌ இரண்டு விருந்தி
னர்கள்‌ இருந்தார்கள்‌,

பிளேட்டுகளும்‌, பீங்கான்களும்‌, கத்தி, முள்‌ கரண்டிகளும்‌
துடைத்து மினுக்கப்பட்டு மேஜை மேல்‌ பரப்பி வைக்கப்‌
பட்டிருந்தன. அவைகளுக்கு முன்னால்‌ ரொட்டியும்‌, பாலாடைக்‌
கட்டியும்‌, பெரிய கோப்பைகளில்‌ இறைச்சியும்‌, பேசினில்‌ வறுத்த
கறியும்‌, ஆம்லெட்‌ முதலானவைகளும்‌, சாஸும்‌, சூப்பும்‌ உலர்ந்த
பழங்களும்‌ என்று ஏராளமான, வயிற்றின்‌ தேவைக்கு மீறிய--
நாக்கின்‌ ருசியை மட்டும்‌ அடிப்படையாகக்‌ கொண்ட
மேற்கத்தியர்‌ கண்டுபிடித்த சமையல்‌ பதார்த்தங்கள்‌ அனைத்தும்‌
அங்கே வைக்கப்பட்டிருந்‌தன. அத்துடன்‌ ஒரு பாட்டில்‌ திராட்சை
ஒயினும்‌ இருந்தது.

பேசினிலுள்ள சூப்பை ஸ்பூனால்‌ மொண்டு குடித்துவிட்டு,
உணவுக்குழல்‌ வழியைத்‌ தெளிவாக்கி, ஒரு காரத்துண்டைக்‌ கையில்‌
எடுத்து ஒடித்து வாயில்‌ போட்டு மென்றவாறு, ஃபாதர்‌ சைமன்‌
சாப்பிட ஆரம்பித்தார்‌. நண்பர்களும்‌ சாப்பிட ஆரம்பித்தார்கள்‌.
ஆட்டின்‌ தொடையை மசாலா சேர்த்து நெய்யில்‌ வறுத்த, அடுக்கி
வைத்த பிளேட்டிலிருந்து, ஒரு பெரிய துண்டை இடுக்கியால்‌
இறுக்கி எடுத்து ஃபாதர்‌ சள்ளிப்பரம்பன்‌ கத்தியானாலும்‌
முள்ளாலும்‌ தன்‌ ஆக்கிரமிப்பைத்‌ தொடங்கினார்‌.

ஆவியில்‌ வேகவைத்த ஆட்டின்‌ இதயம்‌, நெய்யில்‌ வறுத்த
நாக்கு. கோழி முட்டையினால்‌ செய்த 'காளைக்கண்‌' கட்லட்‌
என்னும்‌ அற்புதமான ஐட்டங்களின்பால்‌ ஃபாதர்களினு
டையதும்‌ விருந்தினர்களுடையதுமான கைகள்‌ நீண்டன.

வறுத்த ஆட்டிறைச்சியை மென்றவாறு ஃபாதர்‌ சைமன்‌
விருந்தினர்களைப்‌ பார்த்து, "இங்கே நல்ல ஆட்டிறைச்சி
கிடைப்பதில்லை. கோட்டயம்‌ கொட்ட நாடுகளிலுள்ள ருசியே
தனிதான்‌!" என்று கூறினார்‌.

விருந்தினாகளில்‌ ஒருவன்‌, "எப்படியிருந்தாலும்‌ ஃபிரிப்பரேஷன்‌
பேஷாக இருக்கிறது" என்று அபிப்ராயப்பட்டான்‌.

"சாக்கோ ஒரு கெட்டிக்கார குக்‌" -- ஃபாதா்‌ சைமன்‌ மற்றொரு
துண்டை ஆக்கிரமித்துக்கொண்டே, "அவன்‌ ஆனைமலையிலே ஒரு
துரையோட குக்காக இருந்தான்‌. முதல்‌ தரமான இங்கிலீஷ்‌
பூஷ்களைத்‌, தயாரிக்க அவனுக்குத்‌ தெரியும்‌" என்று சொன்னார்‌.

தன்னுடைய சமையல்‌ திறமையை அனுபவித்த பின்‌
அபிப்ராயம்‌ சொல்லட்டும்‌ என்னும்‌ பாவத்தில்‌. சாக்கோ
விருந்தினர்களின்‌ பீங்கான்களில்‌ ஒரு வறுத்த ஆட்டுத்தொடையை
வைத்தான்‌.

அங்கேயிருந்து சுமார்‌ இரண்டு மைல்‌ தூரத்திலுள்ள ஒரு
குன்றின்‌ சரிவில்‌ இருக்கும்‌ குடிசையில்‌, தொம்மன்‌ கஞ்சிக்‌
காய்ச்சிக்கொண்டிருந்தான்‌. அருகில்‌ ஒரு பாயில்‌ இரண்டு
குழந்தைகள்‌ செத்து விரைத்த தவளைகளைப்போல்‌, கைகால்களை
அகற்றி நிர்வாணமாக மல்லாந்து கிடந்தார்கள்‌.

தொம்மன்‌ அடுப்பின்‌ அருகில்‌ அமர்ந்து கொண்டு என்னவோ,
சொந்த விஷயத்தைச்‌ சொல்லி அதனை ஒருமுறை மெதுவாக
முத்தமிட்டான்‌. அடுப்பில்‌ எவ்வித சலனமும்‌ உண்டாகவில்லை.
நனைந்து போன அந்த அடுப்பில்‌ தீப்பிடிக்கவில்லை. தொம்மன்‌
பல தடவை முட்டிப்‌ போட்டு நமஸ்கரித்து கர்த்தரின்‌ நாமத்தைச்‌
சொல்லியும்‌ கூட'உள்ளே ஒன்றும்‌ பிரசாதம்‌ இல்லை' என்ற
மட்டில்‌ இருந்தது. ஒலைத்‌ துரும்பில்‌ மண்ணெண்ணெய்‌ ஊற்றித்‌
தள்ளிப்பார்த்தான்‌. அடுப்பு சில கனவு முணுமுணுப்புகளை
மட்டும்‌ வெளியிட்டுவிட்டு மீண்டும்‌ தூங்கத்‌ தொடங்கிவிட்ட து.

இது போன்று பல அக்கினிப்‌ பரீட்சைகளை நடத்திய பின்‌,
கடைசியில்‌ எப்படியோ அடுப்பு சூடேறி, கொழுந்து விட்டு
எரிந்தது. கலயத்திலுள்ள தண்ணீர்‌ சூடாவதற்குக்‌ காத்திராமல்‌
அவன்‌ ஐந்தாறு பிடி அரிசியை வாரிப்போட்டு, அடுப்பில்‌
குச்சிகளைத்‌ தள்ளினான்‌.

சிறிது நேரம்‌ கழித்ததும்‌ அரிசி வெந்து பூக்கத்‌ தொடங்கியது.
அவன்‌ கஞ்சிக்கலயத்தைக்‌ கீழே இறக்கி வைத்து, அதில்‌ கொஞ்சம்‌
உப்பைத்‌ தூவி விட்டுக்‌ கிளறினான்‌. குழந்தைகளை உலுக்கி
எழுப்பினான்‌. வராண்டாவில்‌ இருந்து ஆறு வயதுச்‌ சிறுவன்‌
ஒருவனும்‌ அங்கே வந்து சேர்ந்தான்‌.

தொம்மன்‌ ஒரு பெரிய மண்‌ சட்டியில்‌ கஞ்சியை ஆற்றிப்‌
பங்கிட்டான்‌. தொம்மனும்‌ அவன்‌ குழந்தைகளும்‌ கரண்டியினால்‌
கஞ்சியை வெளியே எடுத்துக்‌ குடிக்கத்‌ தொடங்கினார்கள்‌.

கஞ்சி குடித்து முடித்ததும்‌, தகப்பனும்‌ பிள்ளைகளும்‌
புறப்பட்டார்கள்‌. ஓர்‌ அழுகிய மழையும்‌ கூடவே பெய்யத்‌
தொடங்கியது.

ஆறு வயது ஓளசேப்பும்‌, நான்கு வயது இட்டூப்பும்‌
அன்னியோன்னியமாகத்‌ தோளோடு தோள்‌ சேர்த்துக்‌ கழுத்தைக்‌
கட்டிப்‌ பிடித்துக்கொண்டு நடந்தார்கள்‌. ஒளசேப்பு பெரியதொரு
சேப்பம்‌ இலையைத்‌ தலைக்குமேல்‌ குடையாகப்‌ பிடித்துக்‌
கொண்டிருந்தான்‌. நான்கு மாதமே சென்ற ஓர்‌ இளங்குழந்தையை
மார்போடு சேர்த்து அணைத்தவாறு, தொம்மன்‌ சிரமப்பட்டுப்‌
பின்னால்‌ நடந்தான்‌. தொம்மனின்‌ தலையில்‌ எட்டுக்கால்‌ பூச்சி
வலையைப்போல்‌ பழையதொரு தொப்பிக்குடையும்‌ இருந்தது.

மழைச்சாரல்‌ முழுவதையும்‌ தங்கள்‌ மேல்‌ தாங்கிக்கொண்டு
அவர்கள்‌ நடந்தார்கள்‌. மலை அட்டைகள்‌ கூட்டத்தோடு கூட்ட
மாக அலறிக்கொண்டிருந்தன. மலைச்சோலைகளின்‌ வழியாகச்‌
சிவந்து குழம்பலான மலைவெள்ள விழுந்து ஓசை எழுப்பிக்‌
கொண்டிருந்தது. காடுகள்‌ வளர்ந்து மூடி மறைத்த ஒற்றையடிப்‌
பாதை மீது அந்த இரண்டு இரட்டை உருவங்களும்‌ நகர்ந்து
கொண்டிருந்தன.

அவர்கள்‌ ஃபாதர்‌ சைமனின்‌ பங்களா முற்றத்தையடைந்‌
தார்கள்‌. பங்களாவின்‌ வெளியிலோ, விருந்தினர்களின்‌ அறை
யிலோ யாரையும்‌ காணாமல்‌ தொம்மன்‌ முற்றத்திலேயே சங்கடத்‌
துடன்‌ நின்று விட்டான்‌.

சிறிது நேரம்‌ கழிந்ததும்‌ ஒரு பெரும்‌ மழை புறப்பட்டு வரும்‌
ஆரவாரத்தைத்‌ தூரத்திலேயே கேட்டுவிட்டு, அவன்‌ குழந்தை
களை வேகமாகத்‌ தள்ளி நடத்தி, பங்களாவின்‌ வெளி வராந்தா
விற்குச்‌ சென்று அந்த வர்ணத்‌ தூண்களைப்‌ பிடித்துக்கொண்டு
நின்றான்‌.

தொம்மன்‌ அந்தப்‌ பங்களா முழுவதையும்‌ ஒருமுறை நோட்டம்‌
விட்டான்‌. இயற்கையின்‌ சிறு சிறு தொந்தரவுகளிலிருந்தும்‌ கூட
பத்திரப்படுத்தி வைக்கப்பட்டுள்ள அதியற்புதமான அந்த வன
பவனம்‌ அவனைப்‌ பொறாமைப்பட வைத்தது. அநியாய
சிந்தனையில்‌ தான்‌ மூழ்கி இருக்கின்றோம்‌ என்ற உணர்வு
வந்தபோது, அவன்‌ அனுதாபத்துடன்‌ சமாதானப்படுத்திக்‌
கொண்டான்‌: 'அவர்கள்‌ தெய்வத்தின்‌ சொந்தக்காரர்கள்‌!
ஆதலால்‌ அவர்கள்‌ என்றைக்கும்‌ சுகமாக இருக்கவேண்டும்‌'

இட்டூப்பு ஒருமுறை கைகால்களை நீட்டிச்‌ சோம்பல்‌
முறித்தான்‌. தொம்மன்‌ குழந்தையின்‌ முகத்தைப்‌ பார்த்தான்‌.
குழந்தைக்குக்‌ கடும்‌ ஜுரம்‌ அடித்துக்கொண்டிருந்தது.

'அப்பா...படுக்கணும்‌...படுக்கணும்பா"கலங்கி மயங்கிய
கண்களை மெதுவாகச்‌ சிமிட்டிக்கொண்டு இட்டூப்பு பேசினான்‌.

தொம்மன்‌ உதவியற்றவனாக சு ற்று முற்றும்‌ பார்த்தான்‌. மழை
ஒரேயடியாகப்‌ பொழிந்து கொண்டிருந்தது. சுவரின்‌ ஓரம்‌
நனைந்து கொண்டிருந்தது. தொம்மன்‌ கைக்குழந்தையை
மார்போடு அணைத்தவாறு, தரையில்‌ சுவரோடு சுவராகச்‌
சேர்ந்து உட்கார்ந்து கொண்டான்‌. இட்டூப்பைத்‌ தன்‌ மடியில்‌
சாய்த்துப்‌ படுக்கவைத்து அவனுடைய பிஞ்சுக்கால்களைத்‌ தடவிக்‌
கொடுத்தான்‌.

உடம்பு முழுவதும்‌ சிரங்கு பொங்கி, அதைச்‌ சதாநேரமும்‌,
சொறிந்து கொண்டும்‌ பிராண்டிக்கொண்டும்‌ இருந்தான்‌
ஒளசேப்பு. அவன்‌ ஃபாதரின்‌ பூந்தோட்டத்திலுள்ள பெரிய
ரோஜாப்‌ பூக்களை ஆவலுடன்‌ பார்த்துக்கொண்டே, நகங்களால்‌
தன்‌ தொடையில்‌ பாலிஷ்‌ செய்து கொண்டிருந்தான்‌.

அரைமணிநேரம்‌ கழிந்ததும்‌ ஃபாதா்‌ சைமன்‌ சாப்பிட்டுவிட்டு,
உலக்கைத்துண்டு போல்‌ உள்ள ஜாவா சுருட்டை வாயில்‌ கடித்துக்‌
கொண்டு, வராண்டாவிற்கு வந்து ஒரு கான்வாஸ்‌ நாற்காலியில்‌
சாய்ந்து படுத்தார்‌.

மடியில்‌ கிடந்த இட்டூப்பை இடது தோளுக்கு மாற்றிய
தொம்மன்‌, எழுந்து வராண்டாவில்‌ கீழ்ப்படியில்‌ ஒரு மூலையைப்‌
பிடித்துக்கொண்டு முகத்தைக்‌ காண்பித்தான்‌.

"யார்‌ நீ?" - ஃபாதர்‌ புகைவிட்டுக்கொண்டு கேட்டார்‌.

தொம்மன்‌ தன்‌ வரலாறு முழுவதையும்‌ ஃபாதருக்கு விவரித்து
எடுத்துக்‌ கூறினான்‌.

ஓராண்டிற்கு முன்புதான்‌ அவன்‌ திருவிதாங்கூரிலுள்ள
ஆரக்குழை என்ற இடத்திலிருந்து மலபாருக்கு வந்தான்‌. ஊரில்‌
தன்‌ பொருள்‌ வகைகளை விற்றதில்‌ அவனுக்கு 700 பிரிடிஷ்‌
ரூபாய்கள்‌ கிடைத்தன. மனைவியும்‌, தம்பி செரியானும்‌, நான்கு
குழந்தைகளுமாக ஏழுபேர்கள்‌ புறப்பட்டார்கள்‌. இங்கே வத்து
அவர்கள்‌ இருபது ஏக்கர் நிலம்‌ வாங்கி குடிசைக்கட்டிப்‌ பயிரிடத்‌
தொடங்கினார்கள்‌. நான்கு மாதங்கள்‌ கழிவதற்குள்ளேயே மூத்த
குழந்தை ஜுரம்‌ கண்டு இறந்தது. அதன்‌ பிறகு இரண்டு மாதங்கள்‌
கழிந்ததும்‌ செரியானும்‌ மலேரியாவினால்‌ இறந்தான்‌. சென்ற
மாதம்‌ ஒரு குழந்தையைப்‌ பெற்றுவிட்டு, அவன்‌ மனைவியும்‌
இறந்தாள்‌. பயிர்களையெல்லாம்‌ பன்றி புகுந்து நாசமாக்கி
விட்டன. எல்லாமே நஷ்டமாகி விட்டன. கடனும்‌ ஏற்பட்டு
விட்டது. ஆகாரத்திற்கும்‌ வழியில்லை. அவனுக்கும்‌ மலை ஜுரம்‌
பிடித்திருக்கின்றது. இளங்குழந்தைக்குத்‌ தாய்ப்பால்‌
கொடுக்கக்கூட யாருமில்லை. இட்டூப்பிற்கும்‌ ஜுரம்‌ தொடங்கி
இருக்கிறது. இனிமேல்‌ அவர்களும்‌ இங்கே கிடத்து சாக முடியாது.
அதனால்‌ திரும்பவும்‌ சொந்த ஊருக்கே செல்ல வேண்டும்‌. யாரும்‌
உதவுவதாக இல்லை. அவனுக்கு உதவி செய்யக்கூடியவர்களும்‌
மிகவும்‌ கஷ்டத்திலுள்ளார்கள்‌, ஃபாதர்தான்‌ கருணைகூர்ந்து 100
ரூபாய்‌ கொடுத்து உதவ வேண்டும்‌. ஒரு முஸ்லிமுக்கு 50 ரூபாய்‌
கொடுக்கவேண்டும்‌. மீதி 50 ரூபாயைக்‌ கொண்டு எப்படியாவது
ஊருக்குப்போய்ச்சேர வேண்டும்‌.

தொம்மனின்‌ அனுதாபத்‌ துக்குரிய கதையை ஃபாதா்‌ முதலி
லிருந்து கடைசிவரை மிகச்‌ சிரத்தையுடன்‌ கேட்பதுபோல்‌
பாவனை செய்து கேட்டார்‌.

தொம்மனின்‌ வறண்ட இதயம்‌, ஃபாதரின்‌ கருணை நிறைந்த
கண்களில்‌ தொக்கிக்கொண்டு கடந்தது.

கண்ணீருடன்‌, "கர்த்தரைப்போல ஒங்கள நெனச்சிக்‌ கேக்கிறேன்‌...
இந்த ஏழையயும்‌, கொழந்தைகளையும்‌ காப்பாத்தணும்‌. சொந்தக்‌
காரங்கள்ளாம்‌ இந்த நாசமான ஊருல மண்ணுக்கு கீழப்பூட்‌
டாங்க. இங்க எல்லாமே வெஷம்‌, வெஷம்‌, வெஷம்தூன்‌! ஒரு
நிமிஷத்துக்குள்ள இங்கருந்து போயிட்டா அதுவே நான்‌ செஞ்ச
புண்ணியம்‌ தான்‌..." என்று அவன்‌ சொல்லி முடித்தான்‌.

தொம்மனின்‌ தோளில்‌ மர ததவளையைப்போல்‌ கிடந்த
குழந்தை அவன்‌ முலைக்காம்புகளில்‌ பால்‌ குடிக்க முயற்சித்தது.
இட்டூப்பு உணர்வில்லாமல்‌ அடுத்தத்‌ தோளில்‌ குழைந்துபோய்க்‌
கிடந்தான்‌.

பாதர்‌ தன்‌ நரைத்த தாடியை தடவிக்கொண்டே கீழே
பார்த்துச்‌ சாந்தமான குரலில்‌ சொன்னார்‌:

"நான்‌ எங்கேருந்து பணம்‌ கொடுக்க முடியும்‌? கோயில்‌ வேல
பூர்‌த்தியாவல. அதுக்கு நெனச்சத விட நாலு பங்கு பணம்‌ அதிகமா
வேணும்‌ போலிருக்கு. இந்தப்‌ புது எடத்தில ஒரு வழியாவும்‌
வருமானம்‌ வாறதாத்‌ தெரியல. அதனால்‌, கெடைக்கற ஒவ்வோர்‌
பைசாவும்‌ கோயில்‌ வேலைக்குத்தான்‌ ஒதுக்கி வெச்சிருக்கு. நீ
கர்த்தர நம்பிக்கிட்டு இங்கேயே தங்கு!"

தொம்மனின்‌ இதயம்‌ வீழ்ந்தது.

அவன்‌ அழுதுகொண்டே, "எப்படி நான்‌ இனிமேயும்‌ இங்க தங்க
முடியும்‌? வெவசாயத்த மொதல்லேந்தே தொடங்கணும்‌. அதுக்குப்‌
பணம்‌ வேணும்‌. எங்கருக்குப்‌ பணம்‌? நாலரிசி வாங்கக்கூட பைசா
இல்ல. இந்த மழைக்காலத்துல நான்‌ என்னா செய்யறது. அட,
சொந்த வேலய ஒதறிட்டு எங்கயாச்சும்‌ கூலி வேலைக்காச்சும்‌
போவலாம்னாலும்‌, மம்முட்டிய எடுத்து வெட்டக்கூட இப்ப
என்னால முடியல." என்று கூறினான்‌.

"கர்த்தர நம்பு. எல்லாம்‌ சரியாவும்‌" என்று மட்டுமே ஃபாதரால்‌
சொல்ல முடிந்தது.

மழையின்‌ பேரோசை நிலைத்திருந்தது. தொம்மன்‌ தன்‌
தோளில்‌ கிடந்த குழந்தைகளைக்‌ கட்டிப்‌ பிடித்து. ஓளசேப்‌
பினையும்‌ கூட்டிக்கொண்டு தன்‌ குடிசைக்குத்‌ திரும்பினான்‌.
நிச்சயமற்ற தன்மைக்கு... அந்தகாரத்துக்கு... பயங்கரத்துக்கு... அவன்‌ திரும்பினான்‌.

ஒரு நடுக்கத்துடன்‌ அவன்‌ தன்‌ குடிசைக்குள்‌ நுழைந்தான்‌.

வராண்டாவில்‌ மழை வெள்ளம்‌ குளம்கட்டி நின்றது.
இராவணத்தில்‌ கட்டித்‌ தொங்கவிட்டிருந்த மூங்கில்‌ தட்டிகள்‌
காற்றில்‌ அறுந்து விழுந்துபோய்‌ இருந்தன. ஒரு பெரிய மஞ்சள்‌
பாம்பு ஓலைக்கதவின்‌ ஒட்டை வழியாக உள்ளே ஊந்து
போயிற்று.

மாதா கோயிலின்‌ வேலை பாதி முடிவதற்கு முன்பே, அதன்‌
அருகில்‌ உள்ள மயானத்தின்‌ பரப்பளவை அதிகரிக்க வேண்டிய
தாயிற்று.

மரணத்தின்‌ கூட்டல்‌ குறியைப்‌ போலச்‌ சிலுவைகள்‌ அங்கே
அதிகரிக்கத்‌ தொடங்கின.

ஒரு புதிய மரச்சிலுவையின்‌ கீமே தொம்மனும்‌, அதற்கு அருகில்‌
உள்ள சிறிய சிலுவையின்‌ கீழே இட்டூப்பும்‌ புதையுண்டு
கிடந்தார்கள்‌.

தொம்மனின்‌ கைக்குழந்தையைக்‌ காட்டு நரி கடித்து இழுத்துக்‌
கொண்டு போய்விட்டது. சிரங்கு பிடித்த ஒளசேப்பை, பாதர்
சள்ளிப்பரப்பன்‌ மாரிக்குன்னில்‌ உள்ள அனாதை இல்லத்தில்‌
சேர்த்துவிட்டார்‌.

தொம்மனின்‌ குடிசையும்‌ நிலமும்‌ பழையபடி காட்டு ஆட்சியில்‌
மூழ்க ஆரம்பித்துவிட்டன.

---
