---
layout: post
comments: true
title: அத்தியாயங்கள் 5, 6 & 7
---

## 5

வரீதின்‌ நிலங்கள்‌ ஆனைக்கயம்‌ ஒளசேப்பு என்னும்‌ மற்றொரு
திருவிதாங்கூர்‌ கிறிஸ்துவனைச்‌ சேர்ந்த நிலங்களுக்குட்பட்ட
தாகும்‌. ஒளசேப்பு, ஏராளமான மலை நிலங்களை எழுதி வாங்கி
கவனித்து வந்தான்‌. அவற்றில்‌ ஒரு பாகத்தை பெரிய பணக்காரர்‌
களல்லாத, புதிதாகக்‌ குடியேறுபவர்களில்‌ சிலருக்குப்‌ பங்கிட்டுக்‌
கொடுக்க ஒதுக்கியும்‌ வைத்திருந்தான்‌. நிலம்‌ மட்டுமில்லாமல்‌,
விவசாயத்திற்கு முதலீடு செய்யவும்‌ ஒளசேப்பு உதவிகள்‌ செய்து
கொண்டிருந்தான்‌.

ஒளசேப்பின்‌ குடும்பம்‌ மீனச்சல்‌ தாலூக்காவில்‌ இருந்து வந்தது.
1940-ல்‌ தான்‌ ஒளசெப்பின்‌ குடும்பமும்‌ அங்கே வந்து தங்கள்‌
இருப்பிடத்தை ஏற்படுத்திக்‌ கொண்டார்கள்‌. திருவிதாங்கூருடன்‌
இருந்த எல்லா உறவுகளையும்‌ அறுத்துக்கொண்டு, தங்கள்‌
சம்பாத்தியத்தை எல்லாம்‌ மலபாரின்‌ மலையோரங்களில்‌
பத்திரப்படுத்தியிருக்கின் றார்கள்‌.

1938 முதல்‌ திருவிதாங்கூரில்‌ கிறிஸ்துவ பிரபுத்துவத்தையும்‌,
அவர்களுடைய செல்வச்‌ செழிப்பையும்‌ நொறுக்கி அடக்குவதற்‌
காக எழும்பிய அதிகார பூர்வமான ரகசிய ஆலோசனைகளின்‌
எதிரொலிகள்‌ ஒளசேப்பினுடைய கிராமத்தையும்‌ பயப்பட
வைத்துவிட்டன. தங்கள்‌ எதிர்காலத்தைப்‌ பற்றி அந்தக்‌
கிறிஸ்துவக்‌ குடும்பங்களுக்கு பல பய உணர்ச்சிகளையும்‌
உண்டாக்கி விட்டன. நாட்டில்‌ பல குழப்பங்களும்‌ புகைந்து
கொண்டிருந்தன; பல கட்டுக்கதைகளும்‌ விளம்பரப்‌ படுத்தப்‌
பட்டுக்கொண்டிருந்தன. அவர்களின்‌ வங்கிகள்‌ காகிதப்பெட்டி
களைப்போல்‌ அந்தச்‌ சூறாவளியில்‌ இடிந்து விழுந்தன. அவர்களு
டைய செல்வீக நிலவரம்‌ தடுமாறிவிட்டது. தலைவர்கள்‌
ஜெயிலுக்குச்‌ சென்றார்கள்‌. வாழ்வு நாசமாயிற்று. ஆர்ப்பாட்டத்‌
தினால்‌ எவ்விதப்‌ பலனும்‌ கிடைக்கவில்லை. காரணம்‌, மதப்‌
பாதுகாப்பு என்ற நியாயத்தின்‌ மறைவில்‌, ஆட்சியின்‌ அதிகார
வர்க்கங்கள்‌ அந்தக்‌ காட்டு மிராண்டித்‌ தனத்திற்கான குடி
கெடுக்கும்‌ வேலைக்குத்‌ துணை நின்று உதவிக்கொண்டிருந்தன.

அந்தச்‌ குழ்நிலையில்‌, அந்தக்‌ கெட்ட குடிப்‌ பகையின்‌ புகை
மூட்டத்தில்‌ வாழ்க்கையைத்‌ தொடர்ந்து நடத்துவது என்பது
சந்தேகமான போது, அவர்களில்‌ சிலர் மலபாரின்‌ மக்கள்‌
நடமாட்டமில்லாத வனப்பிரதேசத்தில்‌ தஞ்சம்‌ புகுந்தார்கள்‌.
அவர்களுக்கு அங்கே லாபகரமான முறையில்‌ நிலங்களும்‌
கிடைத்தன. எதிரில்‌ நிற்கும்‌ ஆபத்திலிருந்து, கண்ணுக்குப்‌ புலப்‌
படாத ஒரு பாக்கியத்திற்குத்‌ தாங்கள்‌ துள்ளி விழுந்துள்ளதாக
கண நேரத்தில்‌ அவர்களுக்குப்‌ புரிந்து விட்டது.

வடக்கே சென்ற அகதிகள்‌ குபேரர்களாக மாறிய கதை. மேலும்‌
சிலரை அங்கே பாய்ந்தோடச்‌ செய்தது. தங்கள்‌ நிலங்களையும்‌
வீட்டு மனைகளையும்‌ கிடைத்த விலைக்கு விற்றுவிட்டு, கொஞ்சம்‌
வெள்ளி நாணயங்களுடன்‌, அவர்கள்‌ கூட்டங்கூட்டமாக வடக்கு
நோக்கி மூட்டை கட்டக்‌ தொடங்கினார்கள்‌. அந்தக்‌ கூட்டத்தில்‌
வந்து சேர்ந்தவன்‌ தான்‌ ஒளசெப்பு.

முடிவற்றுக்‌ கிடந்த குறுங்காடுகள்‌, ஒளசேப்பின் இடைவிடா
முயற்சியினால்‌ முதல்‌ தர எஸ்டேட்டுகளாக மாறின. தன்னுடைய
எஸ்டேட்டின்‌ நடுவில்‌ அழகான ஒரு பங்களாவையும்‌ அவன்‌
கட்டினான்‌. மனைவியும்‌ இரண்டு குழந்தைகளுமாக அவன்‌ சுகமாக
வாழ்ந்து வருகிறான்‌.

வரீதின்‌ விண்ணப்பத்தை அனுசரித்து வர்க்கி, ஒளசேப்பிடம்‌
சென்று தன்‌ நிலையைப்‌ பற்றித்‌ தெளிவுப்படுத்தினான்‌.

தன்னிடம்‌ உள்ள நிலங்களில்‌, சும்மா கிடக்கும்‌ சில எக்கர்‌
நிலங்களை வர்க்கிக்குக்‌ கொடுக்கலாம்‌ என்று ஒளசேப்பு
சொன்னான்‌. வர்க்கிக்கு அது விருப்பமில்லை. அவனிடம்‌ 6000
ரூபாய்கள்‌ இருந்தன. புதிய நிலங்கள்‌ சொந்தமாக எழுதிக்‌
கொள்ளக்‌ கிடைத்தால்‌ நல்லது என்றும்‌, அதற்கு ஒளசேப்பு
ஏற்பாடு செய்து கொடுக்கவேண்டும்‌ என்று சொன்னான்‌.
அதுதான்‌ வர்க்கியின்‌ விண்ணப்பம்‌.

"நான்‌ அதப்பத்தி யோசிக்கிறேன்‌" என்று கூறிய ஒளசேப்பு,
'சாமக்கிடாவுக்கு ஆளனுப்பிக்‌ கூப்பிட்டுக்‌ கேட்டுப்‌ பாக்கறேன்‌.
பாலங்கோட்டு மொதலாளிக்கிட்ட கொஞ்சம்‌ அதிகமாவே
மலைங்க இருக்குன்னு கேள்விப்பட்டேன்‌" என்று பதில்‌
சொன்னான்‌.

அதெல்லாம்‌ சரியாவக்‌ கொஞ்சக்‌ காலமாவது ஆவுமே. அது
வரைக்கும்‌ நாங்க தங்கறதுக்கு ஒரு எடம்‌ பார்த்துக்‌ கொடுக்கணும்‌"
என்று வர்க்கி விண்ணப்பித்துக்‌ கொண்டான்‌.

"ஆதுக்கொண்ணும்‌ செரமமில்ல. மேலக்குன்னு சரிவுல கொஞ்சம்‌
குடிசைங்க காலியா இருக்கு. நீங்க வேனுமானா அங்க
தங்கிக்கலாம்‌!"

அதன்படி, வர்க்கியும்‌ அவன்‌ குடும்பமும்‌ மேற்குக்‌ குன்றின்‌
மூங்கில்‌ குடிசைகளில்‌ ஒன்றைக்‌ கைவசம்‌ செய்து தங்க
ஆரம்பித்தார்கள்‌.

வர்க்கியின்‌ கூட்டத்தில்‌ வந்த சாக்கோ, ஒளசேப்பிற்குச்‌ சொந்த
மான ஐம்பது எக்கர்‌ நிலத்தை எடுத்துக்கொண்டு விவசாயத்தை
ஆரம்பித்தான்‌. அந்தக்‌ கூட்டத்தின்‌ மற்றோர்‌ அங்கமாக இருந்த
மத்தாயியும்‌ நூறு ஏக்கர்‌ நிலத்தை எடுத்துக்கொண்டு வேலை
செய்ய ஆரம்பித்தான. மீதி பேர்கள்‌ வர்க்கியைச்‌ சுற்றிக்கொண்டு
நின்றார்கள்‌.

## 6

வர்க்கியும்‌ அவன்‌ கூட்டமும்‌ வந்து சேர்ந்த மறு நாள்தான்‌,
வர்க்கீஸும்‌ அவன்‌ கூட்டமும்‌ அந்த மலை நாட்டிற்குள்‌
பிரவேசித்தார்கள்‌. ஒளசேப்பின்‌ எஸ்டேட்‌ டிலிருந்து இரண்டு
மைல்கள்‌ தூரத்திலுள்ள ஒரு மலைச்சரிவுக்கு அவர்கள்‌
சென்றார்கள்‌. அங்கே ஜானியின்‌ ஆட்கள்‌ அவர்களை வரவேற்கக்‌
காத்துக்கொண்டு நின்றிருந்தார்கள்‌.

தன்‌ சொந்த ஊரிலேயே ஒரு சிறு குபேரனாக இருந்தவன்‌
ஜான்‌. தன்‌ ஊரிலிருந்த கொஞ்ச சொத்துக்களை விற்று, ஒரு
லட்சம்‌ ரூபாயை எடுத்துக்கொண்டு அவன்‌ மலபாருக்கு வந்தான்‌.
900 ஏக்கர்‌ நிலங்களை அவன்‌ சொந்தமாக எழுதிவாங்கி
வைத்திருந்தான்‌. ஒரு கோடிரூபாய்‌ செலவு செய்தாலும்‌,
தன்னுடைய புதிய நிலங்கள்‌ முழுவதையும்‌ வெட்டி மராமத்து
செய்து, விவசாயம்‌ செய்ய சாத்தியமில்லை என்று கண்டு
கொண்டபோது, அவன்‌ தன்‌ ஊரிலிருந்த ஒவ்வொரு ஏழைக்‌
குடும்பத்தாரையும்‌ வரவழைத்து, தான்‌ வாங்கிய இடங்களை
கொஞ்சங்கொஞ்சமாகப்‌ பங்கு பிரித்துக்‌ கொடுக்கத்‌ தொடங்கி
னான்‌. வர்க்கீஸின்‌ கூட்டமும்‌ அவ்வாறு வரவழைத்ததால்‌ வந்து
சேர்ந்தவா்கள் தான்‌.

ஜான்‌, ஒரு மலையுச்சியில்‌ விசாலமானதொரு பங்களாவைக்‌
கட்டிக்கொண்டு வசித்து வருகிறான்‌. அவன்‌ திருமணமாகாதவன்‌.
தொம்மன்‌ என்னும்‌ பெயருடைய ஒரு வேலைக்காரச்‌ சிறுவனும்‌,
காரியஸ்தன்‌ அந்தஸ்த்தில்‌ ஈப்பன்‌ என்றோர்‌ இளைஞனும்‌
அவனுடன்‌ இருந்தார்கள்‌. அவர்கள்‌ இல்லாமல்‌ சில நிரந்தர
விருந்தாளிகளையும்‌ அங்கே எப்போதும்‌ காணலாம்‌. மலங்குழி
வர்க்கீஸும்‌ அப்படிப்பட்ட நிரந்தர விருந்தாளிகளில்‌ ஒருவன்‌ தான்‌.
ஆறாயிரம்‌ ரூபாயுடன்‌ வர்க்கீஸ்‌ மலபாருக்கு வந்தான்‌. சொந்த
மாக ஓர்‌ எஸ்டேட்டைத்‌ துவங்க முயற்சி செய்தான்‌. பாலின்‌
பெரியப்பா மனைவியின்‌ மாமியினுடைய மகன்தான்‌ வர்க்கீஸ்‌.
இருவரும்‌ ஒரே பள்ளியில்‌ படித்தவர்கள்‌. அவ்வாறுள்ள உறவு
களை அனுசரித்து ஜான்‌, வர்க்கீஸுக்கு உதவிகள்‌ செய்வதாக
ஏற்றுக்கொண்டு அவனைத்‌ தன்னுடைய பங்களாவிலேயே தங்க
வைத்துள்ளான்‌.

வர்க்கீஸினுடைய கும்பலில்‌ வந்தவர்களுக்கெல்லாம்‌, ஜான்‌ தன்‌
நிலங்களைப்‌ பங்கிட்டுக்‌ கொடுத்தான்‌.

குளியன்‌ பாறைக்குன்‌ றின்‌ மேற்குச்‌ சரிவுமுதல்‌, அந்த
எல்லையில்‌ இருபக்கக்‌ கரைகளும்‌ சேருகின்ற கூர்மையான முனை
வரை, கோணல்‌ மாணலாகக்‌ கிடக்கும்‌ சுமார்‌ முப்பத்தைந்து
ஏக்கர்‌ நிலங்களை மாத்தனும்‌ மத்தாயியும்‌ பங்கிட்டுக்கொண்
டார்கள்‌. மேற்குப்‌ பகுதி மத்தாயிக்கும்‌, கிழக்குப்பகுதி மாத்த
னுக்கும்‌ கிடை த்தன.

மத்தாயி தன்னுடைய பங்கில்‌ வேலியடைத்து, அங்கே
பலமானதொரு விவசாயத்தைத்‌ தொடங்கத்‌ திட்டம்‌ போட்
டான்‌. அங்கேயிருந்து, தெற்கே ஓன்றரை மைல்‌ தூரத்தில்‌ உள்ள
கொஞ்ச நிலத்தைச்‌ சொந்தமாக எழுதி வாங்கி, மாத்தாயியும்‌
அவனுடைய குடும்பமும்‌ அங்கே குடியிருக்க உறுதி செய்து
கொண்டார்கள்‌.

தங்களுக்குக்‌ கிடைத்த இடத்தில்‌ மாத்தனும்‌ அவனுடைய
குடும்பமும்‌ வாழ்க்கையை ஆரம்பித்தார்கள்‌. மூன்றே நாட்களில்‌
அவர்கள்‌ அங்கே ஒரு மூங்கில்‌ குடிசையைக்‌ கட்டி முடித்துவிட்டு,
ஜானினுடைய பங்களாவில்‌ வைத்துவிட்டு வந்திருந்த தங்களு
டைய கட்டு மூட்டைகளையும்‌, வீட்டுச்‌ சாமான்களையும்‌ தங்கள்‌
வீட்டிற்கு எடுத்துச்‌ சென்றார்கள்‌.

அந்தப்‌ பசுங்காட்டின்‌ ஒரு பக்கத்தில்‌, சிறகை விரித்து
உட்கார்த்திருக்கும்‌ காட்டுக்கழுகைப்‌ போல்‌, மாத்தனுடைய புதிய
மூங்கில்‌ குடிசை காணப்பட்டது. அந்தக்‌ குடிசைச்‌ சிறகினுள்ளே
இருந்துதான்‌ அவர்களின்‌ புதிய வாழ்க்கையும்‌ விரியப்போகிறது.
சுற்றிலும்‌ முதிர்ந்து நிற்கும்‌ படர்ந்த காடுகளையும்‌, தொட்டா
சிணுங்கு புதர்களையும்‌ வெட்டி அப்புறப்படுத்தினால்‌, தங்கம்‌
போன்ற நிறத்திலுள்ள கனத்த மண்‌ காணப்பட்டது. விலை
மதிக்கமுடியாத தானிய வகைகளைப்‌ பரிமாறப்‌ போகும்‌ ஒரு
தங்கத்தட்டை, அந்தப்‌ பச்சை நிறக்‌ கம்பளத்தினால்‌ மூடி
வைக்கப்பட்டிருந்தது.

மாலை நேரத்தில்‌ தங்களுக்குச்‌ சொந்தமாக மாறியுள்ள அந்த
ஈரப்‌ பூமியை, மரியம்‌ கண்களை உயர்த்திப்‌ பார்த்தாள்‌.
அவளுடைய கருத்த இருண்ட கண்களில்‌ கனத்த கனவுகள்‌ நடனம்‌
புரிந்தன. ஓராயிரம்‌ ஆசைகள்‌ அதில்‌ அடங்கியிருந்தன. ஒரு
லட்சம்‌ எதிர்பார்ப்புகள்‌ எதிரொலித்தன. குதிரைப்‌ புல்லும்‌
தொட்டாச்சிணுங்கிச்‌ செடியும்‌ தழைத்து வளர்ந்து, காட்டு
ஜந்துக்களின்‌ கூத்தம்பலமாகக்‌ கிடக்கின்ற அந்தக்‌ குறுங்காடு
களின்‌ சுய நல ஆட்சி, இனி தங்களுடையதுதான்‌ என்று அவள்‌
எண்ணிக்‌ கொண்டாள்‌. எவ்வளவு நிலங்கள்‌ தங்களுக்குச்‌ சொந்த
மாகக்‌ கிடைக்குமென்று திருவிதாங்கூரிலிருந்து போது யூகிக்கக்‌
கூட சாத்தியமில்லாமலிருந்தது. அது உண்மையும்கூட. மலபாரின்‌
மலை நிலங்கள்‌ பழைய செய்திப்‌ பத்திரிக்கைகளைப்‌ போல்‌ யாரும்‌
உபயோகிக்காமல்‌ வெறுமனே கடந்தன.

"மலவாருல முக்காப்‌ பணத்துக்கு மூணு ஏக்கரா காடு
கெடைக்கும்‌" என்று வண்டிக்காரன்‌ பாச்சுப்பிள்ளை சொன்ன
போதுகூட அவள்‌ அதை நம்பியதில்லை.

மரியம்‌ கிழக்கே பார்த்து கணக்கு கூட்டினாள்‌. குடிசையைச்‌
சுற்றிலும்‌ ஒழுங்குபடுத்தி மராமத்துச்‌ செய்து காய்கறிகள்‌
பயிரிட வேண்டும்‌; அப்புறம்‌ வயக்காடு எல்லை வரையில்‌ நேந்திர
வாழை நட வேண்டும்‌. குன்றின்‌ உச்சியில்‌ நிறைய முந்திரி
மரங்களை வளர்க்கவேண்டும்‌. மலைச்‌ சரிவில்‌ ஒரு பக்கத்தில்‌ நெல்‌
பயிரிட வேண்டும்‌. மறு பக்கத்தில்‌ மரவள்ளிக்கிழங்கு, கேழ்வரகு,
சாமை, பருப்பு வகைகள்‌ முதலியவைகளைப்‌ பயிரிடவேண்டும்‌. ஒரு
வருஷம்‌ இதேபோலக்‌ கழித்தால்‌, "அதோ இருக்கே, அதான்‌
மாத்தன்‌ மொதலாளி எஸ்டேட்டு" என்று மற்றவர்கள்‌
பொறாமையுடன்‌ பார்த்துச்‌ சொல்வார்கள்‌.

## 7

அவர்கள்‌ மீண்டும்‌ மீண்டும்‌ வந்துகொண்டே இருந்தார்கள்‌.

தங்களின்‌ குறைந்த சம்பாத்தியங்களைச்‌ கூடையில்‌ நிறைத்துத்‌
இலையில்‌ சுமந்தும்‌, வண்டியில்‌ ஏற்றியும்‌ அவர்கள்‌ கூட்டம்‌ கூட்ட
மாக வந்து சேர்ந்து கொண்டிருந்தார்கள்‌. அழுக்கு ஆடைகளை
அணிந்த தரித்திரக்‌ கூட்டங்களைக்‌ கால்‌ நடையாகவும்‌, கொஞ்சம்‌
சுமாரானவர்கள்‌ மாட்டு வண்டியில்‌ பயணம்‌ செய்தும்‌,
முதலாளிகள்‌ காரிலும்‌, லாரியிலுமாக வந்து கொண்டிருந்தார்கள்.

1943-ன்‌ இறுதிக்‌ கட்டம்‌. இரண்டாம்‌ உலக மகா யுத்தத்தில்‌
உக்கிரமான நேரம்‌. உலகம்‌ முழுமையும்‌ வெடி மருந்துகளின்‌
கொடும்‌ புகையினால்‌ மூடிக்கிடந்தது. மனித உயிர்கள்‌ வறுக்கப்‌
பட்டுக்‌ கொண்டிருந்தன. பேராசை மனிதத்துவத்தைத்‌ திருடிச்‌
சுரண்டியது. உலகம்‌ தோன்றிய நாள்முதல்‌ இப்படி வீங்கி
வெடிக்கின்ற நிமிடங்களைக்‌ காலம்‌ கண்டிருக்க முடியாது.

பா்மாவையும்‌, மலேயாவையும்‌ விரோதிகள்‌ (எதிரிகள்‌) பிடித்து
அடக்கி விட்டார்கள்‌.

ஹிந்துஸ்தான்‌ திணறிக்‌ கொண்டிருந்தது. நாடு முழுவதும்‌
பஞ்சத்தினால்‌ நடுங்கியது. பொருள்கள்‌ யாவும்‌ யுத்த
முன்னணிக்குச்‌ சென்றன. பதார்த்தங்களெல்லாம்‌ போர்க்‌
களத்திற்குள்‌ புகுந்தன. பூமியிலுள்ள எல்லாப்‌ பொருள்களுக்கும்‌
அவசியம்‌ நேரிட்டது. விலை கூடியது. இழுபறி நடந்தது.

திருவிதாங்கூரின்‌ உட்‌ பிரதேசங்களில்‌ ஏழைக்‌ கிறிஸ்துவ
விவசாயிகள்‌ வாழ்க்கையும்‌ சரியத்‌ காடங்கியது. தூரத்தில்‌ எங்க
கேயோ நடக்கின்ற யுத்தத்தீ அவர்களுடைய உயிர்காற்றையும்‌
இழுத்துக்கொண்டு சென்றது. கள்ள மார்க்கெட்டும்‌, கள்ள
வியாபாரமும்‌, யுத்தக்‌ கெடுபிடியும்‌ உண்டாக்கிய பண
நெருக்கடிகள்‌ எங்கும்‌ பொங்கத் தொடங்கின. ஏழை மக்களுக்கு
மூச்சுத்‌ திணறியது. மணலுக்குக்கூட விலை ஏறிக்‌ கொண்டிருக்கும்‌
போது, மனிதத்துவத்துக்கு மட்டிலும்‌ விலை வீழ்ந்து
கொண்டிருந்தது.

மூட்டை ஒன்றுக்கு எட்டு ரூபாய்‌ விலையிருந்த அரிசிக்கு, பிளாக்‌
மார்க்கெட்டில்‌ அறுபத்தைந்து ரூபாய்‌ கொடுக்க வேண்டியதா
யிற்று. மலை நிலங்களுக்கு விலை ஏறிற்று. பதினைந்து சென்ட்‌
நிலம்‌ கிடைத்தாலும்‌, அதில்‌ செய்யும்‌ உழைப்புக்குத்‌ தக்கபடி
விலை கிடைக்காத, விளைச்சலை எடுக்ககூட சந்‌தேகமாக
இருந்தது. அது போதாதென்று குத்தகையும்‌ நிலையாகக்‌ கிடைப்ப
தில்லை. கைவசமுள்ளதற்கும்‌ பாதுகாப்பில்லை. குடிசையுரிமைச்‌
சட்டமும்‌ இல்லை. ஒருவகை முதலாளித்துவம்தான்‌ அங்கே
நடப்பிலிருந்தது.

வாழ்க்கையின்‌ இந்த நிச்சயமற்ற தன்மையிலிருந்தும்‌,
வறுமையின்‌ மரணப்‌ பிடியிலிருந்தும்‌ மீள்வதற்கு இரண்டு வழிகள்‌
தான்‌ அவர்களின்‌ முன்னால்‌ காணப்பட்டன.

"ஒண்ணு பட்டாளத்துக்குப்‌ போ அல்லது மலவாருக்குப்‌ போ!"

இளைஞர்களில்‌ ஏராளமானவர்களும்‌, பட்டாளத்தில்‌ சேர்ந்‌
தார்கள்‌. அதற்கு மனமில்லாத சிலரும்‌, கஷ்டநிலையிலுள்ள சில
குடும்பங்களும்‌ மலபாருக்குப்‌ புறப்படத்‌ தீர்மானித்தார்கள்‌.

மலபாருக்குச்‌ செல்ல அவர்களுக்கு வேறு சில பேராசைகள்‌ கூட
உண்டாக்கியிருந்தன.

சில ஆண்டுகளுக்கு முன்பு நடந்த போராட்ட த்தின்‌
தோல்வியைத்‌ தொடர்ந்து, உண்டான ஏமாற்றத்திலிருந்தும்‌
விடுபட்டு ஆறுதல்‌ பெறுவதற்காக, அவர்களுடைய சமுதா
யத்தைச்‌ சோந்த சில பேர்கள்‌ மலபாரில்‌ மலைப்‌ பிரதேசங்‌
களுக்குத்‌ தங்கள்‌ இடங்களைவிட்டுக்‌ குடி பெயர்ந்து போய்‌
விட்டார்கள்‌. அவர்களில்‌ சிலர் லட்சாதிபதகளைப்‌ போல ஊரில்‌
பவனிவரத்‌ தொடங்கினார்கள்‌. இவர்கள்‌ கார்களில்‌
மதுப்பாட்டில்களை நிரப்பிக்‌ கொண்டு வந்தார்கள்‌. தங்கச்‌
சங்கிலியும்‌, தங்கக்‌ கை கடிகாரமும்‌, இரத்தின மோதிரங்களும்‌,
சில்க்‌ சட்டையும்‌, கனத்த சரிகை வேட்டியும்‌ அணிந்து, அவர்கள்‌
பளபள வென்று மின்னிக்‌ கொண்டிருந்தார்கள்‌. அவர்கள்‌
செல்லும்‌ இடங்களெல்லாம்‌ விழாக்‌ கொண்டாடினார்கள்‌.
அவர்களுடைய இந்க ஆடம்பரத்தில்‌ ஏழைப்பட்ட கிராம மக்கள்‌
மயங்கி விட்டார்கள்‌.

அந்தக்‌ குட்டிக்‌ குபேரன்களாக வேஷம்‌ போட்டு வந்தவர்களில்‌
சிலருக்கு, மலபாரில்‌ ரப்பா தோட்டங்கள்‌ உண்டாகயிருந்தன.
1940 முதல்‌ ரப்பரின்‌ விலை கவர்ச்சியாய்க்‌ கூடியதனால்‌, அவர்கள்‌
திடீரென்று குட்டிக்‌ குபேரர்களாக மாறினார்கள்‌. அந்தக்‌
கதையொன்றையும்‌ ஊர்க்காரர்கள்‌ ஆலோசிக்கவில்லை. முன்பு,
அவர்களுடன்‌ சென்றிருந்த மற்ற நபர்களுக்கு என்ன நடந்திருக்கும்‌
என்பதைப்‌ பற்றியும்‌ அவர்கள்‌ கண்டுபிடிக்கவில்லை. தங்கள்‌
எதிரில்‌ நடித்துக்‌ கொண்டிருக்கும்‌ இவர்களைப்‌ பெரும்‌
குபேரர்களாக்கியது மலபார்தான்‌ என்று நம்பினார்கள்‌. மலபார்‌
பொன்‌ காய்க்கும்‌ மரமென்று, அவர்கள்‌ தங்கள்‌ கண்களை
மூடிக்கொண்டு நம்பினார்கள்‌.

"மலவாருக்குப்‌ போ" என்ற வாக்கியம்‌ அவர்களுடைய
கோஷமாக வெடித்‌ தது,

அவர்கள்‌ கூட்டத்தோடு கூட்டமாக மூட்டை கட்ட ஆரம்பித்‌
தார்கள்‌. அவர்கள்‌, தங்கள்‌ வாழ்க்கையில்‌ சம்பாதித்ததை
முழுவதையும்‌ நோட்டுக்‌ கட்டுகளாக மடியில்‌ முடிந்து கொண்டு,
மலபாரின்‌ மாய பூமிக்குப்‌ பயணத்தைத்‌ தொடங்கினார்கள்‌.

மலபாரில்‌ கிழக்குக்‌ காட்டுத்‌ தோப்புகளில்‌, செல்புற்றுகளைப்‌
போல்‌ மூங்கில்‌ குடிசைக்குள்‌ எழும்பத்‌ தொடங்கின. மலைப்‌
பாம்புகள்‌ மயங்கிக்‌ கிடந்த பாறை இடுக்குகள்‌, விவசாயக்‌
கருவிகளின்‌ அறைகளாக மாறின. நரைத்து வளர்ந்த தாடியை
வைத்து உறங்குகின்ற முப்பாட்டன்‌ குன்றுகள்‌, காய்கனிகள்‌
நிறைந்த மரத்‌ தாம்பாளத்தை ஏந்தி நிற்கும்‌ அப்ஸரஸ்களாக
மாறின.

## 8

விடியும்‌ முன்பே மரியம்‌ எழுந்து கஞ்சி வேக வைத்தாள்‌.

உதயசூரியன்‌ வனமேகலைக்குப்‌ பின்னால்‌ சிகப்பு நிறத்தைத்‌
தெளித்தான்‌. மரியம்‌ குடிசையின்‌ வராண்டாவில்‌ உடகார்ந்து,
கீழ்த்திசையை நோக்கியவாறு மனம்‌ கொண்டமட்டும்‌ இனிய
கனவுகளைப்‌ பின்னிக்‌ கொண்டிருந்தாள்‌.

நன்றாக வெளிச்சம்‌ பரவியது. மாத்தான்‌ இன்னும்‌
தூக்கத்திலிருந்து விடுபடவில்லை. அவன்‌ பன்றியைப்போல்‌
குறட்டை விட்டுத்‌ கொண்டு தூங்கினான்‌. அணிந்திருந்த
வேட்டியினால்‌ தன்‌ உடல்‌ முழுவதையும்‌ மூடிக்‌ கொண்டு, மூன்று
மடங்குகளாகச்‌ சுருங்கிச்‌ கிடந்த மாத்தானைக்‌ கோபத்துடன்‌
நோக்கிய மரியம்‌ கூச்சலிடத் தொடங்கினாள்‌. அவனிடம்‌ எவ்வித
அசைவும்‌ ஏற்படவில்லை. அவள்‌ அவனைப்‌ பலமாக உருட்டிக்‌
கூப்பிட்டாள்‌. பதிலில்லை.

"பாவி செத்துக்கித்துப்‌ பூட்டானா?" அவளுக்கு வந்த
கோபத்தை அடக்கவே முடியவில்லை.

அவள்‌, மாத்தனுடைய மத்தங்காய்த் தலையைப்‌ பிடித்துக்‌ கீழே
இடித்தாள்‌. 'ட்ரூம்‌' என்றொரு சப்தம்‌ உண்டாயிற்று. அந்த சப்தம்‌
தான்‌ மாத்தனை எழுப்பி இருக்கவேண்டும்‌. அவன்‌ கண்களைத்‌
திறந்தான்‌.

சண்டைக்கு அழைக்கும்‌ மரியத்தின்‌ கண்களைத்தான்‌, அவன்‌
கண்‌ விழித்ததும்‌ பார்த்தான்‌. அவன்‌ மெதுவாகப்‌ பாயில்‌ எழுந்து
உட்கார்ந்து, வேட்டியை இடுப்பில்‌ சுற்றிக்கட்டி நான்கு புறங்‌
களையும்‌ உற்றுப்‌ பார்த்தான்‌.

"ஏய்‌. என்னா இது? மத்தியானமாயிட்டுதே, தெரியல? என்று
மரியம்‌ அலறினாள்‌.

"என்னா வேணும்‌ " என்ற பாவத்தில்‌ மாத்தன்‌ மரிய்‌த்தின்‌
முகத்தைப்‌ பார்த்தான்‌.

"இப்படி மத்தியானம்‌ வரைக்கும்‌ படுத்துத்‌ தூங்கி சுகம்‌ பெறவா'
இங்க மூட்டைக்‌ கட்டிக்கிட்டு வந்திருக்கோம்‌? - கஞ்சியக்‌
குடிச்சிட்டு மம்முட்டிய எடுத்துக்கிட்டு காட்டுக்கு வா."

அந்தப்‌ போர்க்‌ களத்திற்கான அழைப்பு மாத்தனின்‌ மூளையில்‌
கொஞ்சம்‌ அரிப்பை உண்டாக்கியது. உடலை அசைப்பது என்பது
அவனால்‌ சகித்துக்‌ கொள்ள முடியாதது. தன்‌ தேகத்தை வெண்‌
ணெய்க்கட்டியைப்‌ போல அசையாமல்‌ வைத்துக்‌ கொண்டிருப்பது
தான்‌ அவனது ஆசை. ஆனால்‌ மரியத்தின்‌ முன்னால்‌ தப்ப
முடியாது. அவள்‌ ஓர்‌ உக்கிர அரக்கியாகி விடுவாள்‌.

மாத்தன்‌ கிழக்கே பார்த்தான்‌. தன்னுடைய சுகமான
தூக்கத்தைக்‌ கெடுக்க வந்த சூரியனை நோக்கி இளித்துக்‌
காட்டுவதுபோல்‌ பல்லிளித்தான்‌. பிறகு, மெதுவாகக்‌ கையைத்‌
தரையில்‌ ஊன்றி எழுந்து வேட்டியை மீண்டும்‌ அவிழ்த்து உதறிக்‌
கட்டினான்‌. மூக்கைச்‌ சிந்தினான்‌. தலையில்‌, காதுகளுக்குமேல்‌
இரண்டு பக்கங்களிலும்‌ கொஞ்சம்‌ சொறிந்து கொண்டான்‌.
வாயைப்‌ பிளந்து ஒரு கொட்டாவி விட்டு, கீழ்‌ உதட்டை நீட்டிக்‌
கொண்டு, முற்றத்தில்‌ நிறுத்தி வைக்கப்‌ பட்டிருந்த
மண்வெட்டியை ஒருமுறை விரோத மனப்பான்மையுடன்‌
பார்த்தான்‌. பின்பு வேலையை ஆரம்பிக்கிறேன்‌ என்ற பாவத்தில்‌
மரியத்தின்‌ முகத்தை அனுதாபத்துடன்‌ ஒருமுறை நோக்கினான்‌.

மரியம்‌ அடுக்களையைத்‌ தாண்டிச்‌ சென்று, பழையக்‌ கஞ்சி
நிறைந்த கலையத்தையும்‌, கரண்டியையும்‌, கிழங்கு வேகவைத்த
சட்டியையும்‌ மாத்தன்‌ முன்னால்‌ கொண்டுவந்து வைத்தாள்‌.

பல்‌ தேய்ப்பது, முகம்‌ கழுவுவது போன்ற காரியங்கள்‌,
மாத்‌தனுக்கு ஒத்துக்‌ கொள்ளாத ஐட்டங்களாகும்‌. மரியம்‌
சண்டைபோட்டுக்‌ கட்டாயப்படுத்‌தினால்‌, அவன்‌ தன்‌ முகத்தில்‌
கொஞ்சம்‌ தண்ணீரைக்‌ காட்டுவான்‌.

கஞ்சியும்‌, வெந்த கிழங்கும்‌ முன்னால்‌ வந்ததும்‌ மாத்தன்‌, மிருகக்‌
காட்சி சாலையிலுள்ள கரடிக்குத்‌ தீனி கிடைத்‌ததைப்போல்‌
முன்னும்‌ பின்னும்‌ பார்க்காமல்‌, அவற்றை வாரி வீசி விழுங்கத்‌
தொடங்கினான்‌. இரண்டே நிமிடத்தில்‌ அவன்‌ அந்தப்‌ பாத்திரங்‌
களைக்‌ காலியாக்கிவிட்டு, உதட்டைத்‌ துடைத்துக்கொண்டு
எழுந்தான்‌.

"கொஞ்சம்‌ வெத்தலப்‌ பாக்கு இருந்தா கொடேன்‌" என்று
மரியத்தைப்‌ பார்த்து இதயத்தை தொடும்‌ தொனியில்‌ கேட்டான்‌.

"அந்‌ பாய்க்கட்டுக்குள்ள சொருவி வெச்சிருக்கு எடுத்துக்க,"
என்று உள்ளே தொங்கவிடப்பட்டிருந்த பாய்க்கட்டைச்‌ சுட்டிக்‌
காட்டினாள்‌ மரியம்‌. மண்வெட்டியில்‌ அப்பியிருந்த மண்ணைச்‌
சுரண்டிக்‌ கொண்டு அவள்‌ மாத்தனுக்காகக்‌ காத்துக்கொண்டு
நின்றாள்‌.

மாத்‌தன்‌ நன்றாக வெற்றிலை போட்டுக்கொண்டான்‌. பிறகு,
ஒரு காகிதத்தில்‌ கொஞ்சம்‌ வெற்றிலைப்‌ பாக்கையும்‌
சுண்ணாம்பையும்‌ புகையிலையையும்‌ பொட்டலமாகக்‌ கட்டி
மடியில்‌ முடிந்து கொண்டு, குதிரையைப்போல்‌ கீழுதட்டை நீட்டி,
அசை போட்டுக்கொண்டு முற்றத்திலிறங்கி மண்வெட்டியைத்‌
தூக்கித்‌ தோளில்‌ சாத்திக்‌ கொண்டு மரியத்தின்‌ பின்னால்‌
நடந்தான்‌.

வெயிலுக்கு இளஞ்சூடு ஏற்பட்டுக்‌ கொண்டுருந்தது. இலை
நுனிகளிலுள்ள பனித்துளிகள்‌ அப்போதும்‌ மின்னிக்‌ கொண்‌
பிருந்தன. கிழக்குப்‌ பக்க மலைச்சரிவுகள்‌ சூடேற்றும்‌ காலை
வெயிலில்‌ மூழ்கி நின்றன. மரியம்‌ ஈரம்‌ வற்ற ஆரம்பித்த இளம்‌
புல்லின்‌ வழியாக நடந்து, குன்றின்மேல்‌ ஏறத்‌ தொடங்கினாள்‌.
பின்னால்‌ மாத்தனும்‌ ஏறினான்‌.

அவள்‌ தங்கள்‌ குன்றின்‌ சரிவை நிமிர்ந்து பார்த்தாள்‌.
பசுமையாகத்‌ தழைத்து நிற்கும்‌ பச்சைக்‌ காய்கறித்‌ தோட்டங்‌
களும்‌, அவைகளுக்குக்‌ கரையமைத்துக்‌ கொண்டு ஒரு வாய்க்‌
காலும்‌, அதற்கும்‌ அப்பால்‌ தவிடு தூவியதுபோல்‌ தோன்றும்‌
வயலும்‌ தெரிந்தன.

மரியம்‌ புற்களைச்‌ செதுக்க தொடங்கினாள்‌. மாத்தனுடைய
மண்வெட்டியும்‌ செதுக்கியது.

வெயிலுக்குச்‌ சூடு ஏறத்‌ தொடங்கியது. குன்றுகள்‌ சாம்பல்‌
நிறம்‌ கலந்து காணப்பட்டன.

மரியம்‌ ஓய்வு எடுத்துக்‌ கொள்ளாமல்‌ கொத்திச்‌ கொண்டிருந்‌
தாள்‌. கொழுத்துக்‌ தடித்துத்‌ தழைத்திருந்த தொட்டாச்சிணுங்கிச்‌
செடிகள்‌ ஒன்றோடொன்று கட்டிப்பிடித்துப்‌ படர்ந்து,
நீக்ரோவின்‌ தலையைப்‌ போல்‌ கிடந்தன. அதனால்‌, அந்தக்‌
குன்றின்‌ உச்சிக்கு 'கராப்பு' வெட்டுவது என்பது அத்தனை
சுலபமில்லை. மரியம்‌ குனிந்த தலையை நிமிர்த்தாமல்‌ தீவிரமாகக்‌
கொத்திக்‌ கொண்டிருந்தாள்‌. அந்த உறுதியான சரளை மண்ணில்‌
அவள்‌ தன்‌ மண்வெட்டியைத்‌ தாளம்‌ தவறாமல்‌ தரையில்‌
பதித்துக்‌ கொண்டிருந்தாள்‌. அவளுடைய வெளிறிய முகம்‌,
வியர்வையினால்‌ நனைந்தும்‌, வெய்யிலில்‌ கருத்தும்‌ தூசு படிந்தும்‌
கிடந்தது. செம்மண்‌ படிந்த தலைமுடி, சணல்‌ நூல்‌ கட்டுப்போல்‌
தோன்றியது. வியர்வையில்‌ அவளின்‌ குட்டை முடிகள்‌ நெற்றி
யுடன்‌ ஒட்டிக்‌ கொண்டிருந்தன. கொத்துகின்ற தாளத்தை
அனுசரித்து அவளுடைய குழைந்த மார்பகங்கள்‌ அவிழ்ந்த
ரவிக்கைக்குள்‌ உசலாடித்‌ துள்ளிக்‌ கொண்டிருந்தன.

புல்லைக்‌ கொத்திப்‌ புரட்டியும்‌, செதுக்கி நீக்கியும்‌, செக்கியதை
வரிசைக்கிரமமாகப்‌ போட்டும்‌, அடிமாற்றி அடிமாற்றி, மரியம்‌
முன்னால்‌ செல்லும்‌ காட்சியைப்‌ பார்த்தால்‌, ஒரு சம்ஹார
நடனத்தைப்போல்‌ தோன்றும்‌.

மாத்தனும்‌ புல்லைக்‌ கொத்துகின்றான்‌ என்று பேருதான்‌.
அவன்‌, தன்‌ தலையை ஒரு பக்கமாகச்‌ சாய்த்து, நாக்கை நான்கு
அங்குலத்துக்கு வெளியே நீட்டிக்‌ கொண்டு மெதுவாகக்‌
கொத்துவான்‌. மறுபடியும்‌ மரியத்தை ஒருதரம்‌ பார்ப்பான்‌,
தலையை மறு பக்கத்துக்குச்‌ சாய்த்து, அங்கேயே மீண்டும்‌
ஒருமுறை கொத்திப்பார்ப்பான்‌. பிறகு, மண்வெட்டியைக்‌ சிழே
வைத்துவிட்டு. கைகளை நீட்டி விரித்துத்‌ திமிர்‌ முறித்து,
எச்சிலைத்‌ துப்பிவிட்டு மீண்டும்‌ மண்வெட்டியை எடுத்து
உதடுகளை இறுகக்‌ கடித்துக்கொண்டு பாய்ந்து பாய்ந்து
கொத்துவான்‌. அதேபோல்‌ சிறிது நேரம்‌ சென்றதும்‌,
மண்வெட்டியைக்‌ கீழே சாய்ந்து வைத்து, அதைப்‌ பழுது
பார்ப்பதுபோல்‌ சிறிது நேரம்‌ அதனைத்‌ தொட்டுத்‌ தடவிக்‌
கொடுப்பான்‌.

மாத்தனின்‌ அலட்சியங்கள்‌ ஒன்றையும்‌ மரியம்‌ கவனிப்ப
தில்லை. அவள்‌ ஓர் உக்கிர விரதத்தின்‌ ஒரே குறிக்கோளோடு
போரிட்டுக்‌ கொண்டிருந்தாள்‌; அந்த மலை நிலங்களில்‌
தலையெழுத்தை மாய்த்துக்‌ கொண்டிருந்தாள்‌.

மேரிக்குட்டி, ஜானை இடுப்பில்‌ வைத்துக்கொண்டு குன்று ஏறி
வந்தாள்‌. தாயைக்கண்ட குழந்தை கைகளை நீட்டி அழ
ஆரம்பித்தது. மரியம்‌ மண்வெட்டியைக்‌ கீழே வைத்துவிட்டு
முன்னால்‌ வந்து, குழந்தையைக்‌ கைநீட்டி வாங்கி, முத்தம்‌
கொடுத்தாள்‌. ஒரு பாறைக்‌ கல்லின்மேல்‌ சென்று உட்கார்ந்து
கொண்டு, அதை மடியில்‌ கிடத்தி ரவிக்கையை விலக்கிக்‌ பால்‌
கொடுத்தாள்‌.

ஜானி கால்களை ஆட்டித்‌ தாய்ப்பாலை உறிஞ்சிக்‌ கொண்
டிருக்கும்போது மரியம்‌, தாய்‌ கொத்திக்கிளறிச்‌ சுத்தப்படுத்திய
நிலத்தைத்‌ தளர்ந்த பார்வையில்‌ படரவிட்டாள்‌.

மாத்தன்‌ மண்வெட்டியைக்‌ கீழே வைத்துவிட்டு, மடியிலிருந்த
வெற்றிலைப்‌ பொட்டலத்தை எடுத்து மெல்ல மரியத்தின்‌ அருகே
வந்து, அந்த பாறைக்‌ கல்லுக்குக்‌ கீழே முழங்காலை மடக்கி
உட்கார்ந்தான்‌.

மாத்தன்‌, உலர்ந்து சுருங்கிய வெற்றிலையை நிமிர்த்தித்‌
துடைத்துப்‌ பழைய பத்திரத்தைப்‌ பரிசோதிப்பதுபோல்‌ சிறிது
நேரம்‌ வெற்றிலையின்‌ ஒவ்வொரு நரம்பையும்‌, கரும்‌ புள்ளி
களையும்‌ பார்த்துக்‌ கிள்ளி எடுத்துக்‌ கொண்டிருந்தான்‌.
கண்ணாம்புக்‌ கரண்டத்தை எடுத்து அதிலிருந்து கொஞ்சம்‌
சுண்ணாம்பை வழித்தெடுத்து வெற்றிலையில்‌ தடவி, அதை
மடித்துச்‌ சுருட்டி, வாயில்‌ திணித்துப்‌ பாக்குடன்‌ சேர்த்து
மென்றான்‌. சிறிது நேரம்‌ சென்றதும்‌ புகையிலைத்துண்டை
இரண்டு விரல்களால்‌ விரித்து முகர்ந்து வாசலைப்‌ பார்த்துவிட்டு,
மீண்டும்‌ விரல்களால்‌ சுருட்டிக்‌ கடை வாயினுள்‌ துருத்திக்‌
கொண்டான்‌. கண்களை இறுகமூடி, வாயை இருபக்கங்களுக்கும்‌
இழுத்து இழுத்து நீட்டி, பல்லை இளித்து அவன்‌ மென்று
கொண்டிருக்கும்போ து. மரியம்‌ உரத்த குரலில்‌ கூறினாள்‌.

"தோ பாரு... அந்தக்‌ காட்டு மரத்த வெட்னாதான்‌ மத்த வேலை
நடக்கும்‌. அதும்‌ வேர பறிச்சி எடுக்காமல்‌ போனா, அங்க ஓன்னும்‌
கொத்த முடியாது"

மாத்தன்‌ தன்‌ கொண்டைக்‌ குழியிலிருந்து முரட்டுச்‌
சப்தத்தைப்‌ புறப்பட வைத்தான்‌. பிறகு மரியத்தின்‌ முகத்தைக்‌
கண்சிமிட்டாமல்‌ பார்த்தான்‌.

மாத்தனுடைய உருண்டு ஒடுங்கிய கண்கள்‌ மரியத்தின்‌
முகத்தைப்‌ பிடித்துக்‌ கொண்டுவிட்டன.

ஆச்சரியமா இருக்கே! மாத்தன்‌ மனநில்‌ நினைத்துக்‌ கொண்‌
டான்‌. மரியம்‌ எப்படி இவ்வளவு சீக்கிரம்‌ ஒரு சின்னப்‌ பொண்ணா
மாறினா?

ஆமாம்‌, அவள்‌ கன்னங்கள்‌ உப்பித்‌ தடித்திருக்கின்‌றன.
சோம்பல்‌ கலந்து ஒரு சுயதிருப்தி அலை வீசும்‌ அந்தக்‌
கருவிழிகளில்‌ அபூர்வமானதொரு அழகு குடிகொண்டிருந்தது.

இளமையை விட்டு இறங்கிவிட்ட அந்த மார்பங்கள்‌,
வியர்வையில்‌ நனைந்து வெளிறிக்‌ கொழுத்து நிர்வாணமாகக்‌
கிடப்பதை மாத்தன்‌ ஆவலுடன்‌ சாடையாகப்‌ பார்த்தான்‌.
அவைகளுக்குக்‌ கீழே குவிந்துள்ள வயிறு, அவனை மேலும்‌ கிறங்க வைத்தது.

மரியத்தைக்‌ கல்யாணம்‌ செய்துகொண்டபோதுகூட, அவன்‌
அவளை இப்படியோர்‌ அழகியாகக்‌ கண்டதில்லை. மாத்தன்‌,
தன்னுடைய மனைவியையே இவ்வாறு மனதால்‌ கற்பழித்துக்‌
கொண்டிருந்தபோது, அவனுக்குக்‌ காதல்‌ பொருளானவள்‌, அந்த
மலையோரத்துக்கு வரவிருக்கும்‌ மாற்றங்களைப்‌ பற்றிக்‌ கனவு
கண்டு கொண்டிருந்தாள்‌. மரவள்ளிக்‌ கிழங்குச்‌ செடிகள்‌ தழைந்து
நிற்கும்‌ குன்றின்‌ சரிவு; புல்‌ தைலம்‌ ஊற்றுகின்ற குழாய்‌;
தானியங்களைச்‌ சேர்த்து வைக்கும்‌ களம்‌ - அவளுடைய நீலக்‌
கண்களில்‌ இவைகளெல்லாம்‌ நிழல்‌ படமாகத்‌ தெரிந்தன.

மாத்‌தன்‌ மரியத்தைக்‌ தொட்டபடி நகர்ந்து உட்கார்ந்தான்‌.
அவளைத்‌ தொடும்‌ போதெல்லாம்‌ அவனுள்‌ பல விகாரமான
உணர்ச்சிகள்‌ ஏற்பட்டுக்‌ கொண்டிருந்தன. ஏழாண்டுக்‌ காலமாகத்‌
தன்னுடன்‌ படுத்துக்‌ கிடந்த பெண்தான்‌ அருகில்‌ இருக்கின்றாள்‌
என்று அவனால்‌ நம்ப முடியவில்லை,

சட்டென மரியம்‌ மாத்தனின்‌ முகத்தைப்‌ பார்த்தாள்‌. மாத்தன்‌
குறுகிப்‌ போனான்‌ என்றாலும்‌, அந்தச்‌ சந்தர்ப்பத்தில்‌ மாத்தனு
டைய விகார எண்ணத்துடன்‌ கூடிய ஸ்பரிசத்தையும்‌, மரியாதை
யில்லாத பார்வையையும்‌ மரியத்துக்கு ரசிக்கத்தான்‌ தோன்றியது.
அவள்‌ குழந்தையை மடியில்‌ தூக்கி வைத்துக்கொண்டு ரவிக்கையத்‌
தாழ்த்தி, ஓர்‌ கள்ளப்‌ புன்னகையுடன்‌ மாத்தனைச்‌ சாடையாகப்‌
பார்த்தாள்‌. 'எதுக்காப்‌ பொம்பளைய இப்பிடீ முழிச்சிப்‌ பாக்கற.
ஒனக்குக்‌ கொஞ்சங்கூட வெக்கமா இல்ல?" என்று விளையாட்டாக
ஒரு ஏறு ஏறினாள்‌.

அந்தப்‌ பரிகாசத்தைக்‌ கேட்ட மாத்தன்‌ உரக்கச்‌ சிரித்து
விட்டான்‌. அவன்‌ தைரியத்துடன்‌ மரியத்தின்‌ தோளைக்‌ கட்டிப்‌
பிடித்தான்‌.

மரியம்‌ எழுந்து நின்று, "இந்த மேரிக்குட்டி எங்க போனா?"
என்று கேட்டு நாலாபுறமும்‌ சுழன்று பார்த்துவிட்டு, "அடி,
மேரிக்குட்டி... என்று உரக்கக்‌ கூப்பிட்டாள்‌.

மேரிக்குட்டி குன்றின்‌ சரிவிலிருந்த புதரிலிருந்து. சத்தம்‌ கேட்டு
ஒடி வந்தாள்‌. "யம்மா, ஒரு பொணத்த மாதா கோயிலுக்குத்‌ தூக்கிக்கிட்டு
போறாங்க" என்று அவள்‌ மேல்மூச்சு வாங்கக்‌ கூறினாள்‌.

'பொணமா? யாருடி செத்தது?"

"தெரியலியே,"

"மலேரியா சொரத்தால செத்துட்டாங்களா?' என்று கேட்ட
மாத்தன்‌, "மலேரிய சொரத்தால நேத்துக்கூட ஒருத்தன்‌
செத்துட்டான்‌" என்று உறுதிப்படுத்திச்‌ சொன்னான்‌.

"நாம வூட்டுக்குப்‌ போயி கஞ்சி குடிச்சிட்டு வருவோம்‌" என்று
கூறி மரியம்‌ எழுந்தாள்‌. மேரிக்குட்டி ஜானியை வாங்கிக்‌
கொண்டாள்‌.

மரியத்தின்‌ பின்னால்‌ தலை குனிந்து, மோப்பத்துடன்‌ நடக்கும்‌
காளையப்போல்‌ மாத்தனும்‌ நடந்தான்‌.

மரியத்தின்‌ பின்னால்‌ நடந்த மாத்தனுக்குப்‌ பல பழைய
சிந்தனைகளும்‌ உதித்தன. உண்மையாகவே, சிந்தனைகள்‌
மாத்தனுக்கு ஒருபோதும்‌ பிடிபட்ட இல்லை. சிந்திப்பது என்பது,
அவனுக்குத்‌ தன்‌ தலையில்‌ ஏற்றி வைத்த சுமையைப்போல்‌
தோன்றும்‌. வாழ்க்கையில்‌ வந்து சேர்ந்த புதிய மாற்றம்தான்‌
அவனைச்‌ சிந்திக்கத்‌ தூண்டியது.

அவனுக்கு மரியத்திடம்‌ எப்போதுமே பயம்‌. தன்வாழ்க்கையைச்‌
சுமந்து செல்வது மரியம்‌ தானென்று அவனுக்கு நன்றாகத்‌ சரியும்‌.

மரியத்தின்‌ நிர்பந்தத்தால்தான்‌ அவர்கள்‌ மலபாருக்குப்‌
புறப்பட்டு வந்தார்கள்‌. மாத்தன்‌ இவ்விஷயத்தில்‌ முற்றிலும்‌ மாறு
பட்ட கொள்கையுடையவனாச இருந்தான்‌. மரியம்‌, பிடிவாதம்‌
பிடித்து மலபாருக்குப்‌ போகத்‌ தீர்மானித்ததால்தான்‌ இன்று
அவர்கள்‌ முப்பது ஏக்கர்‌ நிலத்தின்‌ சொந்தக்காரர்களா னார்கள்‌.
கர்த்தரின்‌ கருணை இருந்தால்‌, இன்னும்‌ ஐந்தாண்டு முடிவுக்குள்‌
அவர்கள்‌ இங்கே ஆயிரம்‌ ஏக்கர்‌ நிலத்தின்‌ சொந்தக்காரர்களாக
விடலாம்‌. வாழக்கையின்‌ எதிர்கால ஆசைகள்‌ எதிராகிக்கொண்டு
வந்தன. மரவள்ளிக்‌ கிழங்கையும்‌, சுடுதண்ணீரையும்‌ மட்டும்‌
ஆகாரமாக உண்டு தன்‌ கிராமத்தில்‌ வாழ்ந்த காலமெல்லாம்‌
போய்விட்டது. இப்போது சொந்த நிலங்களும்‌, விவசாயமும்‌,
தோட்டத்‌ தொரவுகளும்‌, வீடுமுள்ள ஒரு குடும்பமாக
உயர்ந்திருக்கின்றது.

'பள்ளிப்பரம்பில்‌ மாத்தன்‌ முதலாளி,
குளியன் மலை எஸ்டேட்‌.'

போஸ்டாபீஸ்‌?- போஸ்டாபீஸ்‌ ஏதாவது இருந்துட்டு
போகட்டும்‌ - என்னும்‌ முகவரிக்குத்‌ தன்‌ ஊரிலிருந்து கடிதங்கள்‌
வருவது என்பது எப்படிப்பட்டதோர்‌ அந்தஸ்தாக உள்ளது.
அதெற்கெல்லாம்‌, இதோ முன்னால்‌ நடக்கிறாளே இந்த
பெண்தானே காரணம்‌?

தான்‌ ஒரு நாயாக மாற முடிந்திருந்தால்‌, வாலாட்டிக்‌
கொண்டே மரியத்தின்‌ கால்களை நக்கிக்கொடுத்துக்‌ கொண்டிருக்‌
கலாம்‌ என்று மாத்தன்‌ நினைத்துக்‌ கொண்டான்‌.

அவர்கள்‌ குன்றிலிருந்து இறங்கி, தாங்கள்‌ வசிக்கும்‌
இருப்பிடத்தை அடைந்தார்கள்‌. கஞ்சி குடிக்க உட்கார்ந்தார்கள்‌.

காலையில்‌ காய்ச்சிய கஞ்சிதான்‌ அது. மேரிக்குட்டி மரவள்ளிக்‌
கிழங்கை வேக வைத்திருந்தாள்‌. உலர்ந்த கருவாடும்‌ இருந்தது.

மத்தியானச்‌ சாப்பாடு முடிந்ததும்‌ மாத்தன்‌ மேரிக்குட்டியிடம்‌,
"மேரிக்குட்டி, நீ மாத்தச்சன்‌ வீட்டுக்குப்‌ போயிக்‌ கோடாலி
வாங்கிக்கிட்டு வா" என்று கூறினான்‌.

மேரிக்குட்டி, ஓலையால்‌ செய்த ஊதுகுழலை ஊதிக்கொண்டே,
இரண்டு மைல்‌ தூரத்திலுள்ள மாத்தச்சன்‌ குடிசைக்குப்‌ புறப்‌
பட்டாள்‌. மரியம்‌ பாயை விரித்துப்‌ போட்டு. அதில்‌ ஜானியைத்‌
தூங்கப்போட்டாள்‌. அவளும்‌ அங்கேயே சாய்ந்து கொண்டாள்‌.

வெளியே கொளுத்துகின்ற வெயில்‌. அந்த மூங்கில்‌ குடிசையின்‌
உள்ளே சுகமான குளிர்ச்சி இருந்தது. குழந்தை உறங்கிவிட்டது.
மரியமும்‌ மயங்கிப்‌ போய்‌ இருக்கவேண்டும்‌.

மாத்தனின்‌ ஸ்பரிசம்‌ அவளை உணர்த்தியது. அவன்‌ அவளைத்‌
தொட்டுக்‌ கொண்டு அருகில்‌ படுத்துக்‌ கொண்டிருந்தான்‌.

அவனுடைய சூடான மூச்சுக்காற்றையும்‌, இறுக்கிப்பிடித்து
ஒரே சீரான திணறலையும்‌ அறியாத பாவத்தில்‌ நடித்துக்கொண்டு
அவள்‌ அசையாமல்‌ கிடந்தாள்‌.

சாதரணமாக மரியம்‌ மாத்தனுக்கு இப்படிப்பட்ட கெட்ட
நடவடிக்கைகள்‌ ஒன்றுக்கும்‌ அனுமதி கொடுப்பதில்லை.
மரியத்துக்கு விருப்பம்‌ தோன்றினால்‌, அவள்‌ அவனுக்குச்‌ சிறு
அளவில்‌ உடலுறவு சுதந்திரங்களை அனுமதிப்பாள்‌. அவ்வளவு
தான்‌. அவன்‌ அதற்காகப்‌ பொறுமையுடன்‌ காத்திருப்பான்‌.
கிடைத்ததை வைத்துத்‌ திருப்திப்‌ படுத்திக்கொள்வான்‌
என்றாலும்‌, இன்று காலம்‌ மாறியிருக்கின்றது. அவர்கள்‌ புதிய
வாழ்வை உள்ளன்போடு கொண்டாட வேண்டும்‌. தன்னுடைய
நூதனமான இன்ப எதிர்பார்ப்புகளில்‌ அவளுக்கு ஒரு பங்காளி
வேண்டும்‌.

மாத்தன்‌ இன்று வழக்கத்தைவிட வேலையும்‌ செய்திருந்தான்‌.
அதற்கு ஒரு பரிசாகவாவது அவனுக்குச்‌ சுகம்‌ கொடுக்கவேண்டும்‌.
மரியம்‌, மாத்தனுக்கு நேரேத்திரும்பிப்‌ படுத்தாள்‌. அவனுடைய
உரோமம்‌ சோர்ந்த மார்பை அன்புடன்‌ தடவிக்‌ கொடுத்தாள்‌.

---
