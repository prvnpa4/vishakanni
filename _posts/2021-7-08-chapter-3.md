---
layout: post
comments: true
title: அத்தியாயம் 3
---

மலபாரின்‌ கிழக்கு மலைகளின்‌ அடிவாரத்தில்‌ தொத்திக்‌
கொண்டு நிற்கும்‌ ஒரு சிறிய கிராமம்‌.

முடிவற்றுக்‌ கிடக்கின்ற குறுங்காடுகளுச்கும்‌, கரைகட்டி
இருக்கின்ற வயல்களுக்கும்‌ இடையில்‌, அங்கங்கே தனித்தனியாகக்‌
கூரைக்குடிசைகள்‌ நின்றன. மலைவாழைகளுக்கிடையிலும்‌,
மூங்கில்‌ காடுகளுக்கிடையிலுமான மறைவில்‌, அந்தப்‌ புல்வேய்ந்த
குடிசைகள்‌ எல்லாம்‌ எடுப்பாக எழும்பி நிற்கின்றன.

கிராமத்தின்‌ தென்கோடியில்‌ நான்கு பக்கமும்‌ குன்றுகளால்‌
சூழப்பட்ட ஒரு பிரதேசத்தைக்‌ காணலாம்‌. அது ஒரு மேடான
இடம்‌. அங்கே ஒலை வேய்ந்த பழையதொரு மாளிகை வீடு தலை
நிமிர்ந்து நின்றது. அந்தப்‌ பிரதேசத்தின்‌ மிகப்பெரிய பணக்கார
ரான ஆலத்தும்காட்டில்‌ குஞ்ஞம்பு குறுப்பின்‌ குடும்பம்தான்‌ அது.

சுண்ணாம்பு பூசாக சுவர்களும்‌, வர்ணம்‌ அடிக்காத
ஜன்னல்களும்‌ கொண்ட அந்த நாலுகட்டு வீட்டின்‌ முன்பக்கத்தில்‌
விஸ்தீர்ணமாகக்‌ கிடக்கின்ற முற்றமும்‌, முற்றத்தைச்‌ சுற்றி 
ஆள்‌ உயரத்தில்‌ மண்‌ மதில்களும்‌ காணலாம்‌. தென்புறத்தில்‌ ஒரு
களம்‌. கீழ்ப்பக்கத்தில்‌ மண்‌ மதிலைப்‌ பிளந்துகொண்டு ஒரு சிறிய
படிக்கட்டும்‌ இருந்தது.

நாலுகட்டில்‌ தெற்கேயும்‌ கிழக்கேயும்‌ உள்ள வராண்டாவை
மறைத்துக்‌ கொண்டு அரைச்‌ சுவர்களும்‌, சுவா்களுக்குமேல்‌
சாய்வுப்‌ படிகளும்‌ கட்டப்பட்டிருந்தன. தென்‌ பக்கத்து வராண்‌
டாவின்‌ நடுவில்‌ ஒரு பெரிய தீக்குண்டமும்‌, அந்த அக்னிக்‌
குண்டத்தின்‌ உச்சியில்‌ பிரம்புக்கட்டுகள்‌ சேகரித்து வைத்த
புகைபடிந்த ஒரு முனையையும்‌ காணலாம்‌.

தென்பக்கத்து வராண்டாவில்‌ சாய்வு மனைமேல்‌ அமர்ந்து
கொண்டு வெற்றிலை போட்டுக்‌ கொண்டிருந்த குஞ்ஞம்புக்‌
குறுப்பின்‌ அருகே சில பழைய தஸ்தாவேஜுகளைத்‌ திருப்பியும்‌
மடித்தும்‌ பார்த்துக்கொண்டு காரியஸ்தன்‌ குஞ்ஞாப்ப நம்பியார்‌
குனிந்து நின்று கொண்டிருந்தார்‌.

"பழைய மொறையில குத்தக நிச்சயிச்சி இனிமே நெலங்கள
எழுதிக்‌ கொடுக்கக்கூடாது." என்று தஸ்தாவேஜுகளைப்‌
பார்த்துக்‌ கொண்டிருக்கும்‌ போதே சொன்ன காரியஸ்தன்‌, "காலம்‌
மாறிக்கிட்டு வருது. அந்த அண்ணாச்சிங்களும்‌ தெனந்தோறும்‌
கூட்டங்‌ கூட்டமாக வந்து சேர்ந்துகட்டு இருக்காங்க. அவுங்க
கையில்‌ நெறையப்‌ பணமும்‌ இருக்கு. என்ன வெல கொடுத்தாச்சும்‌
நெலங்கள வாங்கத்‌ தயாராத்தான்‌ அவுங்க வராங்க. நாம மட்டும்‌
ஏன்‌ எரக்கம்‌ காட்டனும்‌ ?"

முதலாளி பூசனிப்பூ மொட்டின்‌ உருவில்‌ இருந்த, ஒரு மண்ணா
லான எச்சில்‌ துப்பும்‌ பாத்திரத்தை எடுத்து, ஒரு விகாரமான
சப்தத்தை எழுப்பி வெற்றிலை எச்சிலை அதில்‌ துப்பிவிட்டு,
பாத்திரத்தைக்‌ கழே வைத்து காரியஸ்‌ தனைக்‌ கூர்ந்து பார்த்தார்‌.

"நீ சொல்லறதும்‌ சரிதான்‌ குஞ்ஞாப்பா. வெலயக்‌ கூட்டணும்‌
தான்‌. எவவளவு கூட்டலாம்‌?" என்று கேட்டார்‌.

ஏக்கருக்கு அஞ்சு ரூவான்னுதான்‌. இதுவரைக்கும்‌ வாங்கி
வந்திருக்கோம்‌. அத பத்து ரூவாயாக்கனும்‌."

"அது ரொம்ப அதிகமாத்‌ தெரியுதே? ஏழு ரூவான்னு
வாங்கனாப்‌ போதாது. இல்லன்னா அவுங்க மத்த மொதலாளிங்க
நெலங்களத்‌ தேடிக்கிட்டு போயிடப்‌ போறாங்க."

பத்து ரூவான்னுதான்‌ வாங்கணும்‌. அவுங்க வேற எங்கியாச்சும்‌
போனா என்ன? நாம கொஞ்சம்‌ காத்துக்கிட்டு இருந்தாப்‌
போதும்‌. மலை நெலங்களுக்கும்‌ ஒரு கணக்குண்டு. இந்தக்‌ கூட்டத்தார்‌ கணக்கில்லாம வந்து சோராங்களே. "இந்த" அண்ணாச்சிகள்‌
சுத்தமில்லாதவங்க போலிருக்கே. அவுங்க இந்த ஊரையே
நாறடிச்சுடுவாங்கன்னு தோணுது குஞ்ஞாப்பா."

[*அண்ணாச்சி* - திருவிதாங்கூர்‌ கிறிஸ்துவர்களை மலபார்‌ மக்கள்‌ சேட்டன்‌ (அண்ணாச்சி) என்னும்‌ அடைமொழியில்‌ கேலியாக அழைப்பார்கள்‌.]

"அதனால நமக்கென்னா நஷ்டம்‌? அவுங்க எப்படியாச்சும்‌
வாழ்ந்திட்டுப்‌ போவட்டுமே. இருண்டு கெடக்குற காடுகள வெட்டி
வெளிச்சமாக்கி வெவசாய எடங்களா மாற்‌ ற அவுங்கத்கான்‌
நமக்கு வேணும்‌. அவுங்க காட்டுப்‌ பயிறு செய்யறதுல ரொம்பக்‌
கை தேந்தவங்க. இந்த ஊருல நாலு பேரு செய்யற வேலய அவன்‌
ஒருத்தனே செஞ்சுடுவான்‌."

"இவுங்கள தஇருவிதாங்கூர்லேந்து நாடு கடத்திட்டதா ராமு
குறுப்பு சொன்னான்‌... சரிதானா?"

அது என்னமோ தெரியலியே, இவங்கள்ள நெறயப்பேரு
போக்கிரிங்கன்னுதான்‌ கேள்விப்பட்டேன்‌.

"அதான்‌ குஞ்ஞப்பா நானும்‌ சொல்றேன்‌. இவுங்களுக்கு உள்ள
நொழைய எடம்‌ கொடுத்தா, இந்த எடத்தையே புடிச்சுடுவாங்‌
கன்னு தெரியுது. அதோட இவங்ககிட்ட பேச்சு வார்த்தைகூட
வச்சுக்க முடியா துன்னும்‌ தோணுது. கடைசில இவுங்க இந்த
ஊரையே புடிச்சுடுவாங்க போலிருக்கு. நாமதான்‌ ஊரைவிட்டு
ஒட வேண்டியதா இருக்கும்‌. திருதாங்கூர்லேந்து வந்த அந்த
மனுஷன்ல, அவன்‌ பேரு என்ன? என்னவோ ஒரு பிள்ள. அவன்‌
இவுங்க திருவிதாங்கூரில்‌ செஞ்ச துரோகங்களைப்‌ பத்திச்‌ சொன்‌
னானே? அங்கத்திய சில இந்துக்கள்‌ கூட்டத்தோடு கூட்டமா
மதம்‌ மாத்தவும்‌, மற்றதுக்கும்‌ இவுங்க முயற்சி எடுத்துக்கிட்டாங்‌
களாம்‌. அந்த மாதிரி அவுங்க இங்கியும்‌ தொடங்கிட்டா என்ன
செய்யறது? நம்மக்‌ கோயில்கள இவுங்க அசுத்தமாக்கிட்டா என்ன
செய்யறது? நம்ம பணியரயும்‌, மலையரயும்‌ மத்தவங்களையும்‌
இவுங்க ஏதாச்சும்‌ சொல்லி கெடுத்துச்‌ கழுத்துல சிலுவயக்‌
கட்டிட்டா என்ன செய்யறது? அதயெல்லாம்‌ ஆலோசிக்கும்‌
போது பயமாத்தான்‌ இருக்கு. இல்ல?"

குஞ்ஞாப்ப நம்பியார்‌ பதிலொன்றும்‌ சொல்லவில்லை. அவன்‌
தேடிக்‌ கொண்டிருந்த பத்திரத்தைக்‌ கண்டுபிடித்த ஆவேசத்தில்‌
மற்ற விஷயங்களையெல்லாம்‌ மறந்துவிட்டான்‌.

"புளியோடன்‌ மல பத்திரம்‌ இதோ இருக்கு. இதில புளியோடன்‌
நெலத்தப்‌ பத்தி ஒண்ணும்‌ சொல்லலன்னா லும்‌ பேரனாலேயே
அந்த நெலம்‌ மலையோடச்‌ சேந்ததுதான்னு வருதே? காரநாட்டு
நம்பியாருக்கும்‌ அந்த நெலத்துக்கும்‌ ஒரு சொந்தமுமில்ல. அது
குளியாம்‌ பாறக்குன்றோடு சேந்ததுமில்ல."

"காரநாட்டு நம்பியாரு அந்தக நெலத்தச்‌ சுத்தி வேலி
கட்டியிருக்கறதாத்தானே நீ சொன்னே குஞ்ஞப்பா?"

"ஆமாம்‌, அது ஆள்‌ பலத்தால செஞ்சிருக்காங்க. காரநாட்டு
நம்பியார்‌ மேல, அவரோட அநியாயங்களைப்‌ பத்தி கோர்ட்டில்‌
கேஸ்‌ போடனும்‌?"

"அநியாயம்‌" என்ற வார்த்தையைக்‌ கேட்டவுடன்‌ முதலாளியின்‌
முகம்‌ ஆவேசமாக மாறியது. கேஸ்‌ ஜெயித்தாலும்‌ சரி. தோற்‌
றாலும்‌ சரி, கோர்ட்டில்‌ தன்‌ பக்கத்தில்‌ சில அநியாயங்கள்‌ நடந்து
கொண்டிருக்கின்றன என்று சொல்வதில்‌ முதலாளிக்குப்‌ பலத்த
நம்பிக்கை உண்டு. வழக்குகளைப்‌ போட்டு ஜெயிப்பதில்‌,
காரியஸ்‌ தனின்‌ கெட்டிக்கார த்தனம்‌ முழுமையாக உள்ளது என்று,
மனப்பூர்வமாக நம்பிக்‌ கொண்டிருக்கும்‌ ஒரு பழைய
தலைமுறையைச்‌ சேர்ந்தவர்‌ குஞ்ஞம்புக்‌ குறுப்பு.

அப்படின்னா, நாளக்கே கேஸ ஃபைல்‌ பண்ணிடு குஞ்ஞாப்பா.
கார நாட்டு நம்பியாருக்கு ஒரு பாடம்‌ புகட்டணும்‌" என்று
முதலாளி உறுதியாகச்‌ சொன்னார்‌.

"அடடா, ஏஜெண்டு கொச்சுவரீ தண்ணன்‌ வராரு" என்று
குஞ்ஞாப்ப நம்பியார்‌ படிகளைச்‌ சுட்டிக்‌ காண்பித்தார்‌.

கருத்து தடித்த வழுக்கைத்‌ தலையுடன்‌ கூடிய ஒரு குட்டை
மனிதன்‌, முற்றத்தைக்‌ கடந்து வராண்டாவை அடைந்தான்‌.

"ஓக்காரு, கொச்சுவரீது" என்று முதலாளி நாற்காலியைச்‌ சுட்டிக்‌
காண்பித்துவிட்டு, "புதுக்கூட்டம்‌ ஏதாச்சும்‌ வந்திருக்கா?" என்று
கேட்டார்‌.

"பதினஞ்சு பேரு வந்திருக்காங்க" என்று கொச்சுவறீது புன்ன
கைத்தவாறு சொன்னான்‌.

"அப்படின்னா அதுல நமக்குக்‌ கொஞ்சம்‌ பேர புடிச்சுடறியா?"
என்று முதலாளி புதிய கிரகத்தைக்‌ கண்டுபிடித்த வானவெளி
விஞ்ஞானியின்‌ மகிழ்ச்சியுடன்‌ குலுங்கிச்‌ சிரித்தார்‌.

"தாங்க நெனச்சிக்கிட்டு இருக்கிற மாதிரி ஒண்‌ ணுமில்ல
எஜமான்‌. எல்லாரும்‌ ஏழைங்கதான்‌. ஒவ்வோர்த்தன்‌ கிட்டேயும்‌
இருநூறு, முன்னூறு ரூவா, தான்‌ இருக்கும்‌."

"அப்படின்னா, எல்லாம்‌ சேத்து மூவாயிரம்‌ ரூவா வரைக்கும்‌
எனக்குக்‌ கெடைக்குமா?"

பேச்சுவார்த்தை அதே ரீதியில்‌ நீளாமல்‌ அவர்கள்‌
விஷயத்திற்கு வந்தார்கள்‌. குஞ்ஞாப்ப நம்பியாரும்‌ இடையில்‌
புகுந்து ஓரிரு அபிப்பிராயங்கள்‌ சொன்னார்‌.

ஏக்கருக்கு ஏழு ரூபாய்‌ வீதம்‌ 350 எக்கா நிலங்கள்‌ வரீதுக்கு
எழுதிக்‌ கொடுக்கப்பட்டது. பத்திர த்தில்‌ ஏக்கருக்கு பத்து ரூபாய்‌
விதம்‌ காண்பிக்கப்பட்ட து. அதனால்‌ கொச்சுவரீது அந்த இடைத்‌
தரகில்‌ மட்டும்‌ 1000 ரூபாயை ஒரே மூச்சில்‌ அடித்துக்கொண்டான்‌.
குஞ்ஞாப்பா நம்பியாருக்கு 400 ரூபாயை அவன்‌ கையில்‌ அழுத்தி
னான்‌. 150 ரூபாய்‌ வரையில்‌ தனது கட்சிக்காரர்களிடமிருந்து
மரியாதை விலையாக கமிஷன்‌ பெற்றுக்‌ கொண்டான்‌.

கொச்சுவரீது அதுபோல்‌ ஒரு நில எஜண்டாக வாழ்ந்து
கொண்டிருந்தான்‌. இடையிடையே அவன்‌ திருவி தாங்கூருக்குச்‌
செல்வான்‌. அங்கே, மலபாரின்‌ குணநலன்களைப்‌ பற்றியும்‌,
செல்வச்‌ செழிப்பைப்‌ பற்றியும்‌ கொட்டி அளந்து கொண்டும்‌, சில
ஏழைகளை ஏமாற்றி அவர்களை அழைத்துக்கொண்டும்‌ திரும்பு
வான்‌. அவர்களை மலபாரின்‌ மலைநிலங்களிலும்‌ கடனிலும்‌ மூழ்க
டித்து அதிலிருந்து அவர்கள்‌ விடுபடா வண்ணம்‌ செய்து விட்டு,
புதிய இரைகளைத்‌ தேடிக்கொண்டு அவன்‌ மீண்டும்‌ திருவிதாங்‌
கூருக்குப்‌ பயணம்‌ செல்வான்‌.

குஞ்ஞாம்‌, குறுப்பும்‌, குஞ்ஞப்ப நம்பியாரும்‌ கொச்சுவரீதை
விடாமல்‌ பிடித்துக்கொண்டிருந்தனர்‌. கொஞ்சங்கூட கொத்திச்‌
சரிப்படுத்த முடியாமல்‌ கிடக்கும்‌ காடுகள்‌, அனாவசியமாகப்‌
பணமாக மாறித்‌ தன்‌ கையில்‌ வருவதைக்‌ காணும்‌ முதலாளியின்‌
கண்கள்‌ மகிழ்ச்சியால்‌ பிரகாசித்தன. அத்துடன்‌ காரியஸ்தன்‌
குஞ்ஞப்ப நம்பியாரின்‌ சொந்த வருமானங்களும்‌ கூடின.
கொச்சுவறிது ஒரு சிறிய குபேரனாக மாறினான்‌. அவன்‌ அசை
காட்டி அழைத்துக்‌ கொண்டு வந்த ஏழை கிறிஸ்தவக்‌ குடும்பங்கள்‌
மலை மண்ணுடன்‌ போரிட்டு, விதியை நொந்து கொண்டு
பாழடைந்த குடிசைகளில்‌ தஞ்சம்‌ புகுந்த கொண்டிருந்தன.

---
