---
layout: post
comments: true
title: அத்தியாயங்கள் 9 - 14
---

## 9

ஒரு மாதம்‌ சென்றது.

வர்க்கி தான்‌ வாங்கப்‌ போரும்‌ நிலங்களைப்பற்றி இன்னும்‌ ஒரு
முடிவுக்கும்‌ வரவில்லை. அவனுக்கு அப்படியொன்றும்‌ பெரிய
அவசரமில்லை. ரூபாய்‌ நோட்டுக்‌ கட்டுகள்‌ கையிலிருக்கும்போ து
எதற்கு அவசரப்பட வேண்டும்‌? மிகவும்‌ நல்ல மலை நிலங்களாகக்‌
தேர்ந்தெடுக்கவேண்டும்‌. சுலபமாகக்‌ குறைந்த விலைக்குக்‌
கிடைக்கவும்‌ வேண்டும்‌. அதற்காகப்‌ பல முயற்சிகளும்‌ எடுக்க
வேண்டும்‌. நேரம்‌ வரும்போது எல்லாம்‌ தானாகவே சரியாகிவிடும்‌.
அதற்கு முன்பு இந்தப்‌ பிரதேசத்தையும்‌ இங்குள்ள மக்களையும்‌
சரியான முறையில்‌ புரிந்துகொள்ள வேண்டும்‌.

வர்க்கியைப்‌ போலவே, புதிய நிலங்களைத்‌ தேடிக்கொண்டு
சுற்றுபவன்‌ தான்‌ செரியானும்‌. ஐம்பது ஏக்கர் வரை செரியான்‌
வாங்கி விட்டான்‌. இன்னும்‌ நூறு ஏக்கர்வரை நிலங்கள்‌ வாங்க
வேண்டுமென்று அவன்‌ உத்தேசித்துருந்தான்‌. அவனுடன்‌ அவனு
டைய அண்ணன்‌ மகன்‌ அந்தோணியும்‌ இருந்தான்‌. தான்‌ வாங்கிய
புதிய குன்றின்மேல்‌ ஒரு மூங்கில்‌ குடிசையைக்‌ கட்டி அந்தோ
ணியை அங்கேயே தங்க வைத்துவிட்டு, செரியான்‌ ஜானின்‌
பங்களாவில்‌ தங்கியிருந்தான்‌.

தனக்கோர்‌ இடம்‌ சரியாகும்வரை ஜானினுடைய பங்களா
விலேயே தங்குவதற்குத்தான்‌ முடிவு செய்து இருப்பதாக,
செறுகாட்டில்‌ வர்க்கி என்ற மற்றொரு புதிய புள்ளியும்‌ ஜானிடம்‌
அறிவித்தான்‌. வர்க்கியின்‌ கையில்‌ ஏழாயிரம்‌ ரூபாய்‌ உண்டென்று
புரிந்துகொண்ட ஜான்‌, அவனை வேண்டாமென்று கூறவில்லை.

அவ்வாறு அந்த நான்கு பேர்களும்‌ சேர்த்து, உல்லாசமாக
விருந் துண்டும்‌. வேட்டையாடியும்‌, சீட்டு விளையாடியும்‌, குடித்தும்‌
உறங்கியும்‌ நாட்களைக்‌ கழிக்கக்‌ தொடங்கினார்கள்‌.

காலையில்‌ பதினோரு மணிக்குத்தான்‌ வர்க்கி படுக்கையி
லிருந்து எழுந்தான்‌. முதல்நாள்‌ இரவு முழுவதும்‌ மூச்சுமுட்டும்‌
அளவுக்குக்‌ குடித்தான்‌. சாராயமும்‌, பன்றி இறைச்சியும்‌ சர்வ
சாதாரணமாக இருந்தன. என்றாலும்‌, ஜான்‌ நேற்று நகரத்திற்குச்‌
சென்று, முதல்தரமான செளத்‌ ஆப்பிரிக்கன்‌ ஆறு பாட்டிலும்‌,
கொஞ்சம்‌ 'டீன்‌ ஃபிஷ்ஷீ'ம்‌, மற்றவைகளும்‌ கொண்டு வந்ததால்‌,
போதை முழுமையாக இருந்தது.

கனத்துத்‌ தொங்கும்‌ கண்‌ இமைகளை விலக்கச்‌ சிரமப்பட்டுக்‌
கொண்டு, வர்க்கி படுக்கையிலேயே கிடந்தான்‌. அவன்‌ மெதுவாக
மேஜைமேல்‌ கையை நீட்டி, சிகரெட்‌ டின்னில்‌ சிகரெட்டைத்‌ தேடி
னான்‌. ஒரு சிகரெட்டுகூட அதில்‌ இல்லை. அவன்‌ கையையூன்றி
எழுந்து படுக்கையிலேயே கும்பிடுவதுபோல உட்கார்ந்தான்‌.

உடல்‌ முழுவதும்‌ சொல்லொணாத களைப்பு. தலை பாரமாக
இருந்தது. ஆனால்‌, வர்க்கிக்கு முதல்நாள்‌ இரவில்‌ விருந்து
சாப்பிட்டதைப்‌ பற்றியெல்லாம்‌ தெளிவாக நினைக்க முடிந்தது.
நகரத்திற்குச்‌ செல்லும்போது, செலவுக்குக்‌ தேவையான அளவு
எடுத்துக்‌ கொள்ளும்படி ஜானின்‌ கையில்‌ தான்‌ கொடுத்த நூறு
ரூபாய்‌ நோட்டில்‌ மீதியொன்றும்‌ ஜான்‌ தன்னிடம்‌ கொடுக்க
வில்லை என்பதையும்‌ அவன்‌ நினைத்துக்‌ கொண்டான்‌.
பரவாயில்லை; நூறு ரூபாய்‌ தானே? தன்‌ நண்பர்களும்‌ தானும்‌
எத்துணையளவுக்கு மகிழ்ச்சியுடன்‌ இருந்தோம்‌ என்று நினைத்து
வர்க்கி ஆறுதல்‌ கொண்டான்‌.

வராண்டாவில்‌ யாருடைய காலடி ஓசையோ கேட்டு, வர்க்கி
ஜன்னல்‌ வழியாகக்‌ கழுத்தை நீட்டிப்‌ பார்த்தான்‌. ஒரு பனியனும்‌,
கோளில்‌ ஒரு துண்டும்‌ அணிந்த நடுத்தர வயதானவன்‌ ஒருவன்‌
வெளியே நின்றிருந்தான்‌.

"யாரது?" என்று வர்க்கி உரத்தக்‌ குரலில்‌ கேட்டான்‌.

அந்த மனிதன்‌ வாசற்படியிடம்‌ வந்து. "ஜான்‌ மொதலாளி இங்க
இல்லிங்களா?" என்று கேட்டான்‌.

"என்னமோ தெரியலியே. எஸ்டேட்டுக்குப்‌ போயிருப்பாரு. ஏன்‌
தேடறீங்க?"

"இங்க யாரோ நெலம்‌ வேணும்னு சொன்னாங்களாம்‌. நான்‌
புல்லங்கோட்டு நம்பியாரு காரியஸ்தன்‌."

"இங்க வாங்க. அதோ... அந்த நாற்காலில்‌ ஓக்காருங்க."

வந்தவன்‌ ஒரு நாற்காலியில்‌ மெதுவாக அழுந்த உட்கார்ந்து
கொண்டான்‌.

"எனக்குத்தான்‌ நெலம்‌ வேனும்‌. ஒங்க காடு எங்க இருக்கு?" என்று
கேட்டான்‌ வர்க்கி.

"இங்கேந்து நாலு மைலு கெழக்கே இருக்கு, நாம இன்னிக்கே
போயிப்‌ பாக்கலாம்‌?"

"இன்னிக்கு செளகரியப்படாது, நாளைக்கிப்‌ போவலாம்‌, ஏக்கரு
என்ன வெல வரும்‌?"

"வெல வெஷயத்துல ஒண்ணும்‌ தகராறு உண்டாவாது, நெலத்த
பார்த்த பொறவு அதப்பற்றி தீத்துக்கலாம்‌. பெரிய காடுமில்ல.
பாறைகளுமில்ல. கோடப்‌ பயிரு செஞ்சு ஒழுங்கு பண்ணிய
மலச்சரிவு தான்‌. நீங்க நேரடியாவே நெலத்த வாங்கனதும்‌ பயிரு
வெக்கலாம்‌. அந்த எடத்துக்காகப்‌ பலபேரு கண்ணு வெச்சிருக்‌
காங்க. எங்க எஜமான்‌ நல்ல மரியாதையுள்ளவங்களுக்குத்தான்‌
அந்த நெலத்தக்‌ கொடுக்கணும்னு நெனச்சிக்கிட்டு இருந்தாரு.
அப்பதான்‌ ஜான்‌ மொதலாளி இந்தப்‌ பேச்சை பேச
ஆரம்பிச்சாரு.

ஒங்க பேரு?

'ஒதேனக்குறுப்பு"

சரி. நாளைக்கிக் காலைல இங்க வாங்க. நாம போயிப்‌
பாப்போம்‌.

"நாளைக்குக்‌ காலைல நா இங்கேயே வந்துடறேன்‌.
இங்கெல்லாம்‌ காரியஸ்தனும்‌ ஏஐண்டுன்னும்‌ சொல்லிக்கிட்டு
பலபேரு திரியறானுங்க. அவுங்க வலைல வுழுந்திடா நீங்க. அவுங்க
காட்டற நெலமும்‌ கெடைக்காது; கொடுத்த பணமும்‌
கெடைக்காது."

"அப்படிப்பட்ட செல புள்ளிங்க இங்கியும்‌ இருக்காங்களா?"

"இந்தக்‌ காலத்துல எக்கச்சக்கமா இருக்காங்க"

அப்டின்னா, அவுங்கள்ள செல பேரத்தான்‌ நானும்‌
பாக்கணும்னு இருக்கேன்‌. மொதல்ல அவுங்களத்‌ தொரத்தனும்‌.
என்னால இங்க நெரத்தரமாத்‌ தங்க முடியாது. அதனால
அவுங்களுக்கு எங்க சொரூபத்தை நான்‌ காட்டறேன்‌.

வேலைக்காரன்‌ தொம்மன்‌ டீக்கோப்பையை மேஜைமேல்‌
கொண்டு வந்து வைத்தான்‌. வர்க்கி மெல்ல டீயை உறிஞ்சிக்‌
குடித்துக்கொண்டே, "இந்தச்‌ சோம்பேறிப்‌ பசங்க திருவிதாங்கூரு
காரங்களப்‌ பத்தி சரியாவே தெரிஞ்சக்கல. மகாராஜா கிட்டவே
நேரடியாப்‌ போர்‌ செஞ்வங்கதான்‌ இந்தக்‌ கிறிஸ்துவங்க. இவுங்க
எப்படிப்பட்டவங்கன்னு பாக்க இந்தச்‌ சோமாறிங்களுக்கு நேரம்‌
ஒண்ணும்‌ வாய்க்கல" என்று தொடர்ந்து சொன்னான்‌. காரியஸ்‌ தன்‌
ஒதேனக்குறுப்பு விடைபெற்று எழுந்து கொண்டான்‌.

"அப்படின்னா நாளக்கிக்‌ காலைல பாக்கலாம்‌, அதுக்குள்ள...
ஏய்‌...என்ன பேரு சொன்னீங்க?...கதனா....

'ஒதேனக்குறுப்பு."

"ஆங்‌..ஒதேனக்குறுப்பு. சரி ஒதேனக்குறுப்பு. அந்தத்‌ இருட்டு
பசங்கள்ள யாராயாச்சும்‌ பாத்தா இங்கக்‌ கொஞ்சம்‌ அனுப்பி
வையிங்க. தெரிஞ்சதா?'

"சரி செய்யறேங்க" என்று கூறிக்‌ காரியஸ்தன்‌ சிரித்துக்‌
கொண்டே குடையை எடுத்துக்‌ கொண்டு நடந்தான்‌.

## 10

காஞ்ஞிரப்பள்ளியிலிருந்து வந்தவன்‌ குழிமாடத்தில்‌ ஒளசெப்பு
3,500 ரூபாயும்‌ நான்கு பிள்ளைகளும்‌ மனைவியும்‌ ஒரு மாட்டு
வண்டி நிறையப்‌ பெட்டி சாமான்களுமாக, பதினைந்து நாட்‌
களுக்கு முன்பு அவன்‌ இங்கே பிரவேரசித்தான்‌.

மறுநாள்‌ முதலே அவன்‌ இடங்களைக்‌ தேடி அலைந்தான்‌.
கடைசியில்‌ பாலங்கோட்டு முதலாளியின்‌ காரியஸ்தன்‌ ராமக்‌
கிடாவை அவனுக்கு யாரோ அறிமுகப்படுத்தி வைத்தார்கள்‌.

ராமக்கிடா, ஒளசேப்பை அழைத்துக்கொண்டு போய்‌
விற்பனைக்காக உள்ள குன்றுபுறங்களைச்‌ சுற்றி காட்டினான்‌.

விடியற்காலையின்‌ மூடுபனி மலைச்சரிவுகளிலிருந்து மெல்ல
மறையத்‌ தொடங்கியது. இளம்பனி வெயிலில்‌ பச்சிலைக்‌ காடுகள்‌
தெளிவாகத்‌ தெரிந்தன.

ராமக்கிடா ஒரு பாறையின்மேல்‌ எறி நின்று, கையிலிருந்து ஒரு
துண்டுக்கழியை கிழக்கே வீசி எறிந்து, "அதோ தெரியுதே அதெல்‌
லாம்‌ விக்கத்தான்‌ உள்ளன" என்று கூறினான்‌.

அங்கே ஒரு வனப்பேரரசைக்‌ காணமுடிந்தது. அதைப்‌ பார்த்த
ஒளசேப்பு திகைத்துவிட்டான்‌.

"எத்தன ஏக்கரு வேனும்னாலும்‌ ஒங்க இஷ்டம்போல்‌ பங்கு
பிரிச்சிக்கலாம்‌"

ஒளசேப்பு, அதை வைத்த கண்‌ வாங்காமல்‌ பார்த்துக்கொண்டு
நின்றுவிட்டான்‌. அதனுடைய செளந்தரியமல்ல அவனை
ஆச்சரியப்படவைத்தது. அதனுடைய பரப்பளவுதான்‌ அவனை
அப்படி நிற்கச்‌ செய்தது.

கிழக்கே குடகு மலைகலைத்‌ தொட்டுக்கொண்டு, நீள நெடுக
நிர்வாணமாகக்‌ கிடக்கின்ற புதிய நிலங்கள்‌. அளவையும்‌ விளை
வையும்‌ காணாமல்‌ அரசாங்கம்‌ சர்வே செய்யாமல்‌, அனாதை
யாகக்‌ கிடக்கும்‌ பள்ளத்தாக்குகள்‌. இரும்பின்‌ முனையினாலொ
உடைத்தெரியப்படாத கரும்பச்சைநிற நிலங்கள்‌; கரியினால்‌
எல்லை குறிக்கப்படாத மலைநாட்டு நிலங்கள்‌.

அங்கே தெரிவது முழுவதும்‌...ஒளசேப்பின்‌ இதயம்‌ துடித்தது.
அவ்விடங்கள்‌ முழுவதும்‌ மலைநெல்லும்‌, மரவள்ளிக்கிழங்குமாகத்‌
தழைந்து நிற்கும்‌ அழகிய காட்சி அவனுடைய கற்பனையில்‌
எழுந்தது.

தானிய விதையின்‌ ஸ்பரிசம்‌ படாமல்‌ பரிசுத்தமாக இருக்கும்‌
அந்த பூமிக்‌ கன்னியின்மேல்‌ அவன்‌ தன்‌ கண்களை மூடி லயித்து
நின்றுவிட்டான்‌.

ஒளசேப்பு குனிந்து கையிலிருந்த வெட்டுக்‌ கத்தியினால்‌
கொஞ்சம்‌ குழி பறித்து; ஒரு பிடி மண்ணை வாரி எடுத்துப்‌
பரிசோதித்தான்‌.

எப்படிப்பட்ட அழகான கெட்டி மண்‌? கடும்‌ தவிட்டு நிறத்தில்‌
புற்றுமண்ணைப்‌ போல்‌ களிப்புள்ள சத்து நிறைந்த புது மண்‌. பல
நூற்றாண்டுகளாக இலைகளும்‌, செடிகளும்‌, மரக்கிளைகளும்‌
அழிந்து சேர்ந்தும்‌, பட்சிகளும்‌ மிருகங்களும்‌ இட்ட எச்சங்கள்‌
அழிந்து சேர்ந்தும்‌, மலையிலிருந்து ஓடிவரும்‌ தாது திரவியங்கள்‌
கலந்தும்‌, இயற்கையினாலும்‌ காலத்தினாலும்‌ தொடர்ந்து
உண்டான ரசாயன மாற்றத்தால்‌ வீரியம்‌ கூடியும்‌ கிடக்கின்ற
விலைமதிப்புள்ள மண்‌. நல்ல பச்சை மாமிசத்தைப்‌ போன்றுள்ள
அந்த மண்ணிற்கு அளவுக்காகக்‌ கொடுக்காமல்‌ எடைக்கே நல்ல
விலை கொடுக்கலாம்‌.

"ஏக்கருக்கு எவ்வளவு கொடுக்கனும்‌?" என்று ஒளசேப்பு
உள்ளுக்குள்ளேயே ஒரு சிறு பெருமூச்சுடன்‌ குரல்‌ இடறியவாறு
கேட்டான்‌.

ராமக்கிடா மூங்கில்‌ கழியினால்‌ நிலத்தில்‌ குத்தினான்‌.

'ஒங்களால்‌ எத்தனை எக்கரு வாங்க முடியும்‌?"

"அது, நீங்கள்‌ எதி்பாக்கிற வெலயப்‌ பொறுத்‌ இருக்கும்‌."

ஏக்கருக்கு ஓம்பது ரூபா வீதம்‌ கொடுக்கனும்‌. ஐநூறு ரூபாய்‌
பாதுகாப்பு பணம்‌ வேணும்‌. இதெல்லாம்‌ சரிப்படுத்திக்‌ கொடுப்‌
பதற்காக எனக்கு வேறு கொடுக்க வேண்டி இருக்கும்‌."

ஒளசேப்பு கணக்கு கூட்டிப்‌ பார்த்தான்‌, கையில்‌ மீதி
மூவாயிரம்‌ ரூபாய்‌ இருக்கிறது. இருநூறு ஏக்கர்‌ வாங்கினால்‌ 1900
ரூபாய்‌ ஆகும்‌. பாதுகாப்புப்‌ பணம்‌ ஐந்நூறு ரூபாயையும்‌
சேர்த்துக்கலாம்‌. மீதி முந்நூறு ரூபாய்‌ இருக்கும்‌. அது ஒரு
வருஷத்திய சாப்பாட்டுச்‌ செலவிற்குப்‌ போதும்‌. வருகின்ற வருஷம்‌
முதலே விவசாயத்திலிருந்து லாபம்‌ கிடைக்க ஆரம்பித்து விடும்‌.

"எனக்கு இப்ப எழுநூறு ஏக்கரு வேணும்‌", என்று ஒளசெப்பு
உரக்கச்‌ சொன்னான்‌. பத்து வருஷத்துக்குள்‌ இங்கே தெரிவிக்‌
கின்ற இடங்கடையெல்லாம்‌ நான்‌ கைவசப்‌ படுத்திப்பேன்‌. என்று
அவன மனதுக்குள்‌ நினைத்துக்‌ கொண்டான்‌.

ராமக்கிடா தலையாட்டினான்‌.

"சரி, நான்‌ ஏற்பாடு செஞ்சு தரேன்‌. நாளைக்குச்‌ சாயங்காலம்‌,
ரெண்டு கட்டு வெத்திலயும்‌, ஒரு பிடி நல்ல போயிலக்‌ கட்டும்‌,
ரெண்டு பாட்டுலு நாட்டுச்‌ சரக்கும்‌ வாங்கிக்கிட்டு எஜமான்‌
ஆட்டுக்கு வந்துடுங்க. நான்‌ அங்கே இருப்பேன்‌."

ஒளசேப்பு சம்மதித்தான்‌. இருவரும்‌ சேர்ந்து மறுபடியும்‌ அந்த
மலைச்சரிவில்‌ கொஞ்சநேரம்‌ சுற்றிச்‌ சுற்றி நடந்தார்கள்‌. தான்‌
தேர்ந்தெடுக்கும்‌ இடத்தின்‌ எல்லையைப்‌ பற்றி ஒளசேப்பு பல
ஆராய்ச்சிகளையும்‌ நடத்தினான்‌. கடைசியில்‌ ஏறக்குறைய
சமச்சதுரமாக ஒன்றுக்கொன்று தொட்டுக்கொண்டு இருக்கும்‌
இரண்டு குன்றுகளின்‌ சரிவுகளையும்‌, அதற்குக்‌ கீழே சமநிலமாகக்‌
கிடக்கின்ற பூமியில்‌ ஒரு பாகத்தையும்‌ அவன்‌ தேர்ந்தெடுத்தான்‌.

"நல்ல நடு எடத்தைத்தான்‌ தேடிப்‌ புடிச்சிருக்கீங்க." என்று
சிரித்துக்கொண்டே அபிப்ராயப்பட்ட காரியஸ்தன்‌, "கல்லப்‌
பொதைச்சாலே நெல்லு வெளயும்‌. கீழே ஒரு வாய்க்காலும்‌ ஓடுது.
இனிமே ஒடனடியா இங்க ஒரு வூட்டக்‌ கட்ட ஏற்பாடு செய்யுங்க"
என்று மேலும்‌ கூறினான்‌.

ராமக்கிடா புஞ்சையைக்‌ கொத்துவதைப்‌ பார்க்கக்‌ கிழக்கே
போனான்‌. ஒளசேப்பு வெற்றியும்‌ மகிழ்ச்சியும்‌ விம்முகின்‌ற
இதயத்துடன்‌ மேற்கே, தான்‌ தங்கியிருக்கும்‌ இடத்தை நோக்கி
நடந்தான்‌. குன்றின்‌ சரிவிலிருந்து தோண்டிய மண்ணை
அப்போதும்‌ அவன்‌ தன்‌ கையில்‌ இறுகப்பிடித்துக்கொண்டுதான்‌
இருந்தான்‌.

## 11

பகலில்‌ குளியல்‌ பாறைக்குன்றைத்‌ தூரத்திலிருந்து பார்க்கும்‌
போதெல்லாம்‌, புற்களைச்‌ செதுக்கிக்‌ கொண்டிருக்கும்‌ மரியத்தின்‌
தெளிவற்ற உருவம்தான்‌ அங்கே தெரியும்‌.

அவள்‌ விடிவதற்குள்ளேயே, கஞ்சியைக்‌ காய்ச்சிக்‌ கலயத்தில்‌
ஊற்றிப்‌ பத்திரமாக மூடி வைத்து விடுவாள்‌. தன்‌ கைக்‌
குழந்தைக்குப்‌ பால்‌ கொடுத்து, அதன்‌ தகப்பனின்‌ அருகில்‌ படுக்க
வைப்பாள்‌. பிறகு, முற்றத்தில்‌ இறங்கி, மண்வெட்டியை எடுத்துத்‌
தோளில்‌ வைத்துக்கொண்டு கவாத்துக்குச்‌ செல்லும்‌ பட்டா
ளத்துக்காரனைப்‌ போல்‌ மலைக்குப்‌ புறப்பட்டு விடுவாள்‌.
தரையைக்‌ கொத்திக்‌ கிளறி புற்களைப்‌ பிடுங்கி, மரங்களின்‌
வோர்களை வெட்டுவாள்‌. உச்சி வெயிலில்‌ வியர்க்கும்‌ வியர்வையை
அப்படியே தன்‌ உடலில்‌ வடிய விட்டுக்கொண்டு, உடலையும்‌,
கைகளையும்‌ அங்கேயிங்கே சாய்க்காமல்‌ புல்‌ செதுக்கும்‌
வேலையை முனைப்பாகச்‌ செய்வாள்‌. பத்து மணியாகும்போது
மாத்தனும்‌ மெல்ல மெல்ல அங்கே வந்து சேருவான்‌. மதியமானதும்‌
அவர்கள்‌ வேலையை நிறுத்திவிட்டுத்‌ தங்கள்‌ இருப்பிடத்திற்குத்‌
திரும்புவார்கள்‌. காலையில்‌ காய்ச்சி வைத்துவிட்டு வந்த
கஞ்சியைப்‌ பகிர்ந்து குடித்துவிட்டு, அரைமணி நேரம்‌ படுப்‌
பார்கள்‌. மீண்டும்‌ மலைக்குப்‌ புறப்படுவார்கள்‌. இருள்‌ படர்ந்து
வழி தெரியாத நேரம்வரை மரியம்‌ தன்‌ வேலையைத்‌ தொடர்ந்து
செய்து கொண்டேயிருப்பாள்‌. அதேபோல்‌ அந்தக்‌ குன்று
முழுவதும்‌ தெளிவாயிற்று.

சில நாட்கள்‌ கழிந்ததும்‌, தன்‌ பிறப்புடனேயே தோன்றிய
சோம்பேறித்தனம்‌ மாத்தனுக்கு மேலும்‌ அதிகரிக்கது. அதனால்‌,
அவன்‌, அரை நாள்‌ லீவு எடுத்துக்‌ கொண்டு வீட்டிற்கு திரும்பி
விடுவான்‌. சில சமயம்‌, 'பிரஞ்சு லீவு எடுத்து சுத்தமாக வேலைக்குப்‌
போகாமலேயே தங்கிவிடுவான்‌. எந்த வேலையும்‌ செய்யாமல்‌ ஒரே
இடத்தில்‌, குனிந்தபடி - ஒரு வகை எந்த மாற்றமுமில்லாக சமாதி
நிலையில்‌-பகல்‌ முழுவதையும்‌ உட்கார்ந்தே பொழுதைப்‌
போக்கிக்‌ கொண்டிருப்பதுதான்‌ அவனுக்கு தன்‌ வாழ்க்கையி
லேயே மிகவும்‌ பிடித்தமான இன்பமாகும்‌.

மாத்தன்‌ வேலை செய்யவில்லை என்றாலும்‌, அவன்‌ தன்‌
அருகில்‌ இருப்பதே மரியத்திற்கு ஒரு ஊக்கம்தான்‌. ஆனால்‌,
மாத்தனின்‌ பதுங்கல்‌ தன்மை அவளுக்கு ஏமாற்றம்‌ கொடுப்‌
பதைவிட, அவன்மேல்‌ கோபத்தைத்தான்‌ ஏற்படுத்தியது.
தன்னோடு கூட, காலையிலேயே குன்றுக்குப்‌ புறப்படவேண்டு
மென்ற அவள்‌ அவனுக்கு உத்தரவு பிறப்பித்தாள். மாத்தன்‌
விடியற்காலையிலேயே தூக்கத்திலிருந்து எழுந்திருப்பது பழக்கம்‌
இல்லை. அப்படியே எழுந்து விட்டாலும்‌ தூங்குவது போல்‌
நடித்துக்‌ கொண்டு, மலைப்‌ பாம்பினைப்போல்‌ படுக்கையிலேயே
கிடந்து புரளுவான்‌. அவனுடைய திருட்டுத்தனம்‌ மரியத்திற்குத்‌
தெரியும்‌. அதனால்‌, அவள்‌ அவனுடைய காதில்‌ தண்ணீரை
ஊற்றுவாள்‌, நீண்ட தாடி முடிகளைக்‌ கிள்ளி இழுப்பாள்‌. முகத்தில்‌
புகையிலையைத்‌ துருத்துவாள்‌. அதுபோல்‌, பல 'மூன்றாம்‌ டிகிரி'
வேலைகளைப்‌ பிரயோகித்து, அவனை எழுப்பி மலைக்கு வந்து
தன்னுடன்‌ உட்கார்ந்திருக்கச்‌ செய்வாள்‌. புற்களிடம்‌ சாணக்கிய
னுக்கு ஏற்பட்ட பகையை விட, நூறு மடங்கு அதிகப்‌ பகை
அதனிடம்‌ மாத்தனுக்குத்‌ தோன்றியிருந்தது.

மரியம்‌ வழக்கம்போல்‌ ஓய்வெடுக்காமல்‌, புற்களைச்‌ செதுக்கிக்‌
கொண்டிருந்தாள்‌. செதுக்கிக்‌ கொண்டிருக்கும்போசே அவள்‌
மீதியுள்ள நிலத்தின்மேல்‌ கண்களை ஓடவிட்டாள்‌.

"ஒரு வாரத்தில்‌ மீதி எடங்களையும்‌ கொத்திச்‌ சிராக்கிவிடலாம்‌"
என்று அவள்‌ தனக்குத்தானே கூறிக்கொண்டாள்‌.

"ஐய்யயோ, கர்த்தரே!" என்று மாத்தன்‌ கூப்பாடு போட்டான்‌.
மரியம்‌ இருப்பிப்‌ பார்த்தாள்‌. மாத்தன்‌ கீழே விழுந்து கிடந்தான்‌.

மரியம்‌ மண்வெட்டியைக்‌ கழே எறிந்துவிட்டு, அவன்‌ அருகில்‌
ஓடினாள்‌.

மாத்தன்‌ மல்லாந்து கிடத்தான்‌.

வலது காலை இரு கைகளாலும்‌ தூக்கிப்‌ பிடித்துக்கொண்டு,
"ஐய்யயோ! என்‌ காலு போச்சேடி!....நான்‌ செத்துடுவேனேடி!...."
என்று ஓலமிட்டான்‌.

மாத்தனுடைய பின்னங்காலின்‌ அடியிலிருந்து இரத்தம்‌
ஒழுகிக்கொண்டிருந்தது. மண்வெட்டி பட்ட வெட்டு அப்படி
யொன்றும்‌ பெரிய காயத்தை உண்டாக்கவில்லை. என்றாலும்‌,
கால்‌ முறிந்து தொங்கிப்போய்‌ விட்டதுபோல்‌, அவன்‌ கீழே
கிடந்து அலைமோதிக்‌ கொண்டிருந்தான்‌.

மரியம்‌ மாத்தனைப்‌ பிடித்து எழுந்திருக்கச்‌ செய்து, அழைத்துச்‌
சென்று ஓர்‌ பாறையின்மேல்‌ உட்காரச்‌ செய்தாள்‌. வெட்டுவாயில்‌
உள்ள இரத்தத்தைக்‌ துடைத்து எடுத்தாள்‌. மெதுவாகத்‌
தாங்கிப்பிடித்துக்கொண்டே கீழே நடத்திச்‌ சென்றாள்‌. தாங்கள்‌
குடியிருக்கும்‌ இடத்தை அடைந்தபின்‌, சில பச்சிலைகளை
அரைத்து வெட்டு வாயில்‌ வைத்துக்‌ கட்டினாள்‌. மெல்ல ஒரு
பாயில்‌ அவனைப்‌ படுக்க வைத்துவிட்டு, மீண்டும்‌ மலைக்கு வேலை செய்யச்‌ சென்றாள்‌.

"வேணும்னே காலை வெட்டிக்கிட்டானே பாவி!" என்று
புற்களைச்‌ செதுக்கியவாறு தனக்குத்தானே சொல்லிக்கொண்ட
மரியம்‌, "இதனால்‌ இந்த மரியம்‌ ஒன்னும்‌ தோத்துட மாட்டா"
என்றும்‌ சபதம்‌ செய்து கொண்டாள்‌.

## 12

மண்‌! வெறும்‌ மண்தான்‌! என்றாலும்‌ எத்தனையெத்தனை
மகத்துவம்‌ தான்‌ அந்த மண்ணுக்கு இருக்கிறது! மனித வாழ்வின்‌
அடிப்படை அவசியங்கள்‌ எல்லாமும்‌ அதிலிருந்துதான்‌ கிடைக்‌
கின்றன. போதாக்குறைக்கு மனிதத்துவத்தின்‌ அடித்தளமான ஓா்‌
அம்சமும்‌ அதுதான்‌.

நாம்‌ மண்ணின்‌ ஓர்‌ அம்சமாகப்‌ பிறக்கிறோம்‌. மண்ணின்‌
ஸ்பரிசத்தை விடாமல்‌ வாழ்கின்றோம்‌. மண்ணின்‌ வீரிய அம்சங்‌
களை உள்ளடக்கி வளர்கின்றோம்‌. இறுதியில்‌ மண்ணிலேயே
கலந்து விடுகின்றோம்‌.

இந்த மண்ணுக்காகத்தான்‌ இரத்தத்தைச்‌ சிந்துகிறோம்‌.
குழப்பங்கள்‌ உண்டாக்குகிறோம்‌. பெரும்‌ யுத்தங்கள்‌ நடத்துகி
றோம்‌. உலகப்‌ பெரும்‌ காவியங்களும்கூட மண்ணின்‌ மணத்தைத்‌
தான்‌ பரப்புகின்றன.

மரியம்‌, தான்‌ கொத்திக்கிளரிய காட்டு மண்ணிலிருந்து ஒரு
மண்கட்டியைக்‌ கையிலெடுத்தாள்‌, அதனுடைய ஒவ்வொரு
மணலிலும்‌ அவள்‌ வாழ்வில்‌ காட்சிகள்‌ உறங்கிக்கொண்டிருந்தன.
அவளுடைய ஆசைகள்‌ அனைத்தும்‌ அந்தக்‌ காட்டுமண்ணின்‌
கட்டியில்‌ ஒட்டிக்கொண்டு இருந்தன. அவளுடைய இரைப்பும்‌,
வியர்வையும்‌, பெருமூச்சும்‌ அந்த மண்ணில்‌ இழைந்து
கொண்டிருந்தன.

காலை வெயில்‌ படர்ந்து, அதிக மஞ்சள்‌ நிறத்தைக்‌ காட்டும்‌
அந்த மண்‌ விரிப்பை மரியம்‌ நிமிர்ந்து பார்த்தாள்‌. நாட்கள்‌
செல்லச்‌ செல்ல, மழைச்சாரலினால்‌ நனைந்து பொங்கும்‌ போது,
அந்த மண்‌ விரிப்பின்‌ அடியிலிருந்து சுபிட்சத்தின்‌ செய்தியைத்‌
தாங்கிக்கொண்டு வருவதுபோல்‌, அங்குள்ள பசுங்ககொடிகள்‌
தூளாக்கிக்கொண்டு இருந்தன. வெளிச்சத்தினால்‌
ஆடும்‌ புல்‌ வகைகள்‌, ஆயிரக்கணக்கான தளிர்களால்‌ அலங்கரிக்கப்‌
பட்டு, விசாலக்‌ காட்சிகளாகத்‌ தெரிகின்றன. காற்றும்‌ வெயிலும்‌
மழையும்பட்டு அந்தச்‌ செடிகள்‌ தழைத்து வளருகின்றன.
அத்துடன்‌ தங்கள்‌ பொன்‌ மணிகளையும்‌ காட்சிக்கு வைக்கின்றன.

அந்தக்‌ குன்றின்‌ மூடுபடலம்‌ முக்கால்பங்கும்‌ நீக்கப்பட்டு
விட்டது. இன்னும்‌ கொஞ்சம்தான்‌ மீதமிருந்தது. இரண்டு
நாட்களில்‌ அதையும்‌ சரிப்படுத்தி விடலாம்‌.

தன்னால்‌ அபிவிருத்தி செய்யப்பட்ட காட்சியைக்‌ கண்டு
மகிழ்ச்சியடைய, மரியம்‌ குன்றின்‌ மேலே ஏறிச்சென்றாள்‌. அங்கே
அவள்‌ கண்ட காட்சி அவளைத்‌ திடீரென்று திகைக்க வைத்து
விட்டது.

"ஐயய்யோ! கர்த்தரே! என்று அவள்‌ கூச்சலிட்டாள்‌. இரு கை
களையும்‌ உச்சந்தலையில்‌ அழுத்தி வைத்துக்கொண்டு, "ஐயய்யோ! சாத்தான்‌ என்னைப்‌ பழிவாங்கிட்டானே!" என்று மரியம்‌ ஓலமிட்டாள்‌.

முதன்‌ முதலில்‌ கொத்திச்‌ சமப்படுத்திய நிலத்தில்‌, ஏராளமாக
தொட்டாச்சிணுங்கிச்‌ செடிகள்‌ மீண்டும்‌ புதியதாகத்‌ துளிர்ந்து
வந்திருந்தன.

அவை அந்த மலைச்சரிவிலுள்ள சாத்தானின்‌ ஆரம்பப்‌ பற்கள்‌!

மரியம்‌ அதற்காக ஏமாற்‌ றமடையவில்லை, மறுநாள்‌ காலை
யிலேயே அவள்‌ வெட்டுக்‌ கத்தியையும்‌ மண்வெட்டியையும்‌
எடுத்துக்கொண்டு அந்தக்‌ குன்றின்மேல்‌ குதித்தாள்‌.

இனிமேல்‌ ஆரம்பத்திலிருந்தே வேலையைத்‌ தொடங்க
வேண்டும்‌. வேறு வழியொன்றுமில்லை. அந்த அசுரச்‌ செடியில்‌
மூலக்கருவையே அழிப்பதற்காக அவள்‌ அப்போது அங்கே
வந்திருந்தாள்‌. அவள்‌ அந்தச்‌ செடியின்‌ ஒவ்வொரு வேரையும்‌
கொத்திக்கிளறி, வெட்டிப்‌ பறித்தெடுத்து ஓரிடத்தில்‌ கும்பலாகக்‌
குவித்துத் தீ வைத்துச்‌ சுட்டுப்‌ பொசுக்கினாள். அடுத்த
பதினைந்து நாட்களில்‌ அவள்‌ அந்த மலைச்சரிவு முழுவதையும்‌
அதேபோல்‌ சுத்தப்படுத்தி முடித்தாள்‌.

இனிமேல்‌ பயிரிடலாம்‌. ஓரிருமுறை மழை மட்டும்‌ பெய்தால்‌
போதும்‌.

நாட்கள்‌ ஓடின. மாத்தன்‌ காலில்பட்ட வெட்டுக்காயம்‌ இன்னும்‌
ஆறவில்லை. அகலச்‌ சேலைத்துண்டைக்‌ காலில்‌ சுற்றிக்‌ கட்டிக்‌
கொண்டு, மிகுந்த வேதனையை அனுபவிக்கும்‌ முகபாவத்தில்‌
அவன்‌ மல்லாந்து படுத்துக்கொண்டிருந்தாள்‌. இளைய
குழந்தையைத்‌ தகப்பன்‌ அருகில்‌ தூங்க வைத்துவிட்டு, மரியம்‌
மட்டும்‌ வழக்கம்போல்‌ வேலைக்குச்‌ செல்வாள்‌. வீட்டு வேலைகள்‌
முடிந்ததும்‌ மேரிக்குட்டியும்‌ மரியத்தின்‌ உதவிக்கு ஓடுவாள்‌.
மாலையில்‌ அவர்கள்‌ இருவரும்‌ திரும்புவார்கள்‌. மரியத்தின்‌
தலையில்‌ ஒரு கட்டு விறகு இருக்கும்‌. கத்தியும்‌ மண்வெட்டியும்‌
மற்ற கருவிகளும்‌ மேரிக்குட்டியிடம்‌ இருக்கும்‌.

வீட்டுக்குத்‌ இரும்பியதும்‌, மரியம்‌ தன்‌ விவசாயத்தின்‌ எதிர்கால
வேலைகளைப்‌ பற்றி மாத்தனிடம்‌ விவாதிப்பாள்‌.

'கீழப்பூராவும்‌ மரவள்ளிய நடணும்‌."

"உம்‌," என்று மல்லாந்து படுத்திருந்த மாத்தன்‌ முனகுகிறான்‌.

"போத்தச்சன்‌ கொஞ்சம்‌ நல்ல ஜாதி மரவள்ளிக்‌ குச்சியத்‌
தரேன்னு சொல்லிருக்காரு"

"உம்‌."

'பூட்டுக்காரன்‌ குஞ்ஞ மாயங்கிட்ட செல பயறு வெதைங்க
இருக்கு, ஒருபடி வெதைக்கு எட்டணா கொடுத்தா கெடைக்கும்‌."

"உம்‌."

"நெலம்‌ நெறையா இருக்கிறதனால்‌ இஞ்சி மஞ்சள்ளாம்‌ கூட
பயிரு செஞ்சிப்‌ பார்க்கணும்‌. போத்தச்சன்‌ வூட்டு முத்தத்துல
தொங்கிட்டு இருக்கிற பாகச்‌ செடிய பாத்தியா? எவ்வளவோ
பெரிசா இருக்கு!" அந்த வெதையில அஞ்சாறப்‌ போத்தச்சன்‌
கிட்டக்‌ கேட்டுப்‌ பாக்கணும்‌. அங்க சேம்புகூட நெறய இருக்கு.
வெளிச்ச சேப்பங்கெழங்க ஏலியாம்மா கொஞ்சம்‌ திங்கறத்துக்குக்‌
கொடுத்தா, அது அப்பிடியே வெண்ணெயைப்‌ போல இருக்கு,
நேந்திர வாழைங்களுக்கு இடையில சேப்பங்கிழங்க நடணும்‌.
குஞ்ஞ மாயங்கிட்ட நல்லஜாதி அசுரமுளகோட கன்னுங்க இருக்கு.
அதுலகூட கொஞ்சம்‌ வாங்கியாந்து நட்டு வைக்கணும்‌."

"உம்‌."

மாத்தன்‌ எல்லாவற்றுக்கும்‌ உம்‌ கொட்டினான்‌. அவனுக்கு
என்று புது அபிப்ராயங்களோ யோசனைகளோ ஒன்றுமில்லை.

"மேரிக்குட்டீ... நீ கூடைய எடுத்துக்கிட்டு கொல்லைவெளிக்குப்‌
போயி சாணி பொறுக்கிக்கிட்டு வா" என்று மரியம்‌ மகளுக்குக்‌
கட்டளை இட்டாள்‌.

களிமண்ணால்‌ ஒரு காளைக்கன்றை உருவாக்கிக்கொண்டிருந்
தாள்‌ மேரிக்குட்டி. தாயின்‌ ஆணையைக்‌ கேட்டவள்‌, மெல்ல
எழுந்து ஓலைக்கூடையை எடுத்துக்‌ கொண்டு வயல்‌ வெளிக்குப்‌
புறப்பட்டாள்‌. குன்றின்‌ சரிவுகளும்‌, வயல்களிலும்‌ மற்ற இடங்‌
களிலுமாக மெல்லச்‌ சுற்றி நடந்து, காய்ந்துபோன சாணத்தைப்‌
பொறுக்கிக்‌ கூடையில்‌ நிரப்பிக்‌ கொண்டுவருவது மேரிக்‌
குட்டியின்‌ வேலையாயிற்று.

## 13

இரு மாதங்கள்‌ கழிந்தன. செரியான்‌ மேலும்‌ கொஞ்சம்‌ காட்டு
நிலங்களை வாங்கினான்‌. அவன்‌ தேர்ந்தெடுத்த இடம்‌, கேவலம்‌
வெறும்‌ காடுகளாக மட்டும்‌ இருக்கவில்லை, என்றாலும்‌,
பெருங்காடுகளைவிட மக்கள்‌ நடமாட்டமற்ற ஒர்‌ ஓய்விடமாகவே
அது இருந்தது.

திப்புவின்‌ மலபார்‌ ஆக்கிரமிப்புக்கு முன்‌, குடகு மலைக்குச்‌
செல்லும்‌ வியாபாரக்‌ கூட்டங்கள்‌ நடமாடும்‌ ஒரு காட்டுப்பாதை
அந்த இடத்தில்‌ தான்‌ நீண்டு கடந்தது. அந்தப்‌ பெரும்‌
வியாபாரிகள்‌ தங்குமிடமாக உபயோகித்து வந்த சத்திரங்களின்‌
இடிபாடுகள்‌, இப்போதும்‌ கூட அங்கே மண்‌ மூடிக்கிடந்தன.
சதுர வடிவக்‌ குளங்களும்‌, ஆலமரத்தின்‌ கீழ்‌ கட்டப்பட்டிருந்த
ஒய்வு மேடைகளும்‌ இடிந்து விழுந்து மறையத்‌ தொடங்கி
யிருந்ததாலும்‌, அக்காலத்தில்‌ சாலை மரங்களின்‌ வழித்தோன்‌
றல்கள்‌ இப்போதும்‌ அங்கே கோட்டைக்‌ கட்டிக்கிடப்பதைக்‌
காணலாம்‌. அவைகளின்‌ மறைவில்‌ ஒரு மறைந்துபோன கோயிலும்‌
உண்டு. கோயிலின்‌ சுவர்கள்‌ இழுந்து விழுந்து, அதன்‌ பிம்பமும்‌
விளக்குமாடமும்‌ பலிபீடமும்‌ மறைந்து கிடக்கின்றன.

அங்கே சென்று யாரும்‌ எதற்காகவும்‌ எட்டிப்‌ பார்க்கக்கூடத்‌
துணிவில்லை. அந்தக்‌ கோட்டையில்‌ வாசுகியைவிட, மிகப்பெரிய
நாகங்கள்‌ உலவுவதாகவும்‌ வதந்தி உள்ளது. அதன்‌ சுற்றுப்‌
புறத்தில்‌ ஏராளமான வீடுகள்‌ இருந்தனவென்றும்‌, திப்புவின்‌
ஆக்கிரமிப்புக்குப்‌ பின்‌ அந்த வீடுகளின்‌ சொந்தக்காரர்கள்‌
எங்கேயோ ஓடியோ ஒடுங்கியோ போய்விட்டார்கள்‌ என்றும்‌,
அங்கே மூடிக்கிடக்கும்‌ கிணறுகளில்‌ கணக்கிலிடங்காத புதை
யல்கள்‌ மறைந்து கிடக்கின்‌ றனவென்றும்‌ கூறி வருகின்றார்கள்‌,
பகலில்‌ கூட அந்தச்‌ சுற்றுப்புறங்கள்‌ வழியாகச்‌ செல்ல
அவ்வூர்க்காரர்களுக்குப்‌ பயம்தான்‌.

அதன்‌ கீழ்ப்பக்கம்‌ செங்குத்தாக ஒரு பெரிய மலை. மலையின்‌
அடி வாரத்தில்‌ விசாலமானதொரு வயல்‌. அந்த வயல்‌
பிரதேசத்தையும்‌ அதன்‌ சுற்று வட்டாரத்தையும்‌ எழுதி வாங்கி
செரியான்‌ அங்கே தனிமையில்‌ வாழத்தொடங்கினான்‌. கோயிலில்‌
பழைய கற்களையும்‌, சில மரச்சாமான்களையும்‌ திருடி வந்து தன்‌
வீட்டின்‌ முக்கால்‌ பாகத்தையும்‌ செரியான்‌ கட்டி முடித்தான்‌.

நான்கு மைல்கள்‌ தூரத்திலிருக்கும்‌ தொண்டியன்‌ மலையின்‌ மறு
பக்கத்தில்‌, தான்‌ வாங்கிய மலை நிலங்களில்‌ பயிரிடவும்‌ அதைக்‌
காவல்‌ காக்கவும்‌ அந்தோனியை செரியான்‌ நியமித்திருந்தான்‌.
வாரத்தில்‌ ஒரு முறையோ அல்லது எப்போதாவதோ அவன்‌
அந்தோணியிடம்‌ போய்‌ வருவான்‌. கூலியாட்களுக்கும்‌ மற்ற
செலவுகளுக்கும்‌ தேவையான பணத்தை அந்தோணியிடம்‌
கொடுத்து, விவசாய சம்பந்தப்பட்ட சில விவரங்களையும்‌
கூறிவிட்டு அப்போதே திரும்பி விடுவான்‌.

செரியானுக்கு விசேஷமான நெருங்கிய நண்பர்கள்‌ யாருமில்லை.
சில சமயம்‌ அவன்‌ ஜானின்‌ பங்களாவுக்குச்‌ சென்று சீட்டு மட்டும்‌
விளையாடுவான்‌.

## 14

குன்றுகளும்‌ குறுங்காடுகளும்‌ நிறைந்துள்ள அவ்விடத்தில்‌, மேல்‌
நீல நிறத்தில்‌ விசாலமாகக் கிடக்கும்‌ ஆகாயத்தில்‌ நிறம்‌ மங்கி,
அங்கங்கே மழை மேகங்கள்‌ காணத்தொடங்கின.

அந்த மங்கல்‌ சில நாட்கள்‌ நீடித்தது. பிறகு ஒரு நாள்‌ ஒரு
போர்ப்‌ பிரகடனத்தைப்‌ போன்று இடியோசைகள்‌ முழங்கின...

மரக்கூட்டங்களைக்‌ கூத்தாடச்‌ செய்த பெருங்காற்றுக்குப்‌ பின்‌
பேய்‌ மழை கொட்டே கொட்டென்று கொட்டியது. வேனல்‌
வெப்பத்தால்‌ சுட்டுச்‌ சுருங்கிப்போன குன்றுகள்‌ எல்லாம்‌ குளிர்ச்சி
யடைய ஆரம்பித்தன. வறண்ட நிலங்களிலும்‌, வற்றிப்போன
அருவிகளிலும்‌, வெடிப்பு ஏற்பட்ட வயல்களில்‌ அந்தக்‌ குளிர்மழை
சிலிர்க்க வைத்தது. மலைவெள்ளம்‌ கீழ்‌ நோக்கிக்‌ குன்றின்‌ சரிவுகளி
லுள்ள ஆழம்மிகுந்த வாய்க்கால்கள்‌ வழியாக அடிவாரத்தி
லிருக்கும்‌ வெளுத்த வயல்களுக்குக்‌ குதித்துப்‌ பாய்ந்து வந்தது.
மலையின்‌ வளமும்‌ தாதுப்‌ பொருட்களும்‌ இலைச்சத்‌ துக்களும்‌
சேர்ந்து வயல்களை வளமாக்கி, இரத்த நிறத்தை ஏற்படுத்தின.

இருண்டு அழகற்ற ஆகாயத்திலிருந்து தொடர்ச்சியாக. பெரும்‌
முழக்கத்துடன்‌ மழை பொழியும்போது, ஒரு ஜீவனைக்கூட
வெளியே எங்கும்‌ காண முடியவில்லை. காட்டு மிருகங்கள்‌ பாறைக்‌
குகைகளுக்கும்‌, பறவைகள்‌ மரப்பொந்துகளுக்கும்‌ இலைக்கூட்டங்‌
களின்‌ மறைவிலும்‌ அபயம்‌ தேடிக்கொண்டன. சீறுகின்ற காற்றில்‌
சிதறியோடும்‌ சிறு கிளிகள்‌ மீண்டும்‌ பழைய இடத்துக்கே பறந்து
வந்து சேர்ந்தன. இயற்கையின்‌ படைப்புத்‌ தொழில்களின்‌ ஆரம்ப
லீலைகள்‌ இவ்வாறு காடாந்து கொண்டிருக்கும்போது, மனிதன்‌
மட்டும்‌ தன்‌ வேலைகளைச்‌ செய்ய முனைப்பாக் காத்திருந்தான்‌.

கொத்திக்கிளறி மராமத்துச்‌ செய்த குன்றின்‌ சரிவில்‌ புது மழை
பொழியும்‌ காட்சியைப்‌ பார்த்துக்கொண்டு, மரியம்‌ தனது
குடிசையின்‌ வராண்டாவில்‌ உட்கார்ந்திருந்தாள்‌. தவிட்டைப்‌
போன்ற மண்‌, மழையினால்‌ நனைந்து குழைந்து உறுதிப்பட்டு
கடும்‌ சிகப்பாக மாறியது. அதிலிருந்து ஒரு வாசனை காற்றில்‌
கலந்து வியாபித்தது.

மரியம்‌ மறுநாள்‌ அதிகாலையிலேயே அந்தப்‌ புது மண்ணில்‌
விவசாயத்தைக்‌ தொடங்கினாள்‌.
விதை விதைத்து, கழி நட்டு, பாத்தி போட்டு, வரப்பு கட்டி, எரு
போட்டு, வாய்க்கால்‌ வகுத்து, குழிகளை மூடி - அதுபோல்‌ பல
வேலைகளைச்‌ செய்து, அந்தக்‌ குன்றின்‌ சரிவையே ஒரு சித்திரச்‌
சாலையாக மாற்றினாள்‌ மரியம்‌.

கோணல்‌ மாணலாகப்‌ பொருத்தமற்ற இடங்கள்‌; சம உயர
மற்ற வரப்புகள்‌; கைரேகை போன்று அழகற்ற ஒன்றுக்கொன்று
பின்னிக்கொண்டுள்ள வாய்க்கால்கள்‌; என்றாலும்‌, அவைகளுக்கு
ஒரு தனித்தன்மையும்‌ அழகும்‌ இருந்தன. சொந்தக்‌ கற்பனைச்‌
சாதுரியமும்‌ இருந்தன.

மண்வெட்டியின்‌ மேல்‌ கைகளையுன்றிச்‌ சாய்ந்து நின்ற மரியம்‌,
தன்னுடைய மண்‌ வேலைகளைப்‌ பார்த்துக்‌ ,தனக்குத்தானே
திருப்திபட்டுக்‌ கொள்வாள்‌. திடீரென்று எங்கேயோ ஒரு
தவறைக்‌ கண்டுபிடித்து, திரும்பிப்போய்‌ ஒரு வரப்பிற்கு
அழகூட்டவோ அல்லது பாதைக்கு அகலம்‌ குறைக்கவோ
செய்வாள்‌.

மழை பலமாகப்‌ பெய்து வரப்புகளைக்‌ கரைத்து இடிந்து விடும்‌.
மலைவெள்ளம்‌ பாதைகளை இருக்கும்‌ இடம்‌ தெரியாமல்‌ மறைத்து
விடும்‌. ஆனால்‌, அவள்‌ அதற்கெல்லாம்‌ சளைக்காமல்‌ மழை
நின்றதும்‌ மீண்டும்‌ வேலை செய்து, எல்லாவற்றையும்‌ சரி செய்து
விடுவாள்‌. சில சமயங்களில்‌ தலையில்‌ ஒரு முண்டைக்‌ கட்டிக்‌
கொண்டு மழையிலேயே நனைந்தும்கூட அவள்‌ வேலை செய்து
கொண்டிருப்பாள்‌.

மழை சிறிது நேரத்துக்கு அமைதியாகும்‌. அப்போது,
தவளைகள்‌, மண்‌ அட்டைகள்‌, மலை அட்டைகள்‌ ஆகியவைகளின்‌
ஆர்ப்பாட்டக்‌ கூக்குரலைக்‌ கேட்கலாம்‌. மாலை மயங்கினால்‌,
மரக்கிளைகளில்‌ மின்மினிப்‌ பூச்சிகளின்‌ தபாலங்காரம்‌ தொடங்கி
விடும்‌. தங்க நிறத்தில்‌ அநேகாயிரம்‌ எலக்டிரிக்‌ பல்புகள்‌ கட்டப்‌
பட்டுள்ள கூடாரம்போல்‌ காடு பிரகாசிக்கும்‌. மறைவில்‌
எங்கேயோ வேலை செய்து கொண்டிருக்கும்‌ டைனமோ இயந்தி
ரத்தில்‌ நிரந்தர ஒசையைப்போல்‌ சுவர்க்கோழிகளின்‌ ரீங்காரமும்‌
கேட்கும்‌.

இயற்கை அன்னை சகஸ்ரநாமக்‌ கும்பாபிஷேடகத்துடனும்‌,
வாத்தியக்‌ கோஷத்துடனும்‌, தீபக்‌ காட்சியுடனும்‌ விவசாயத்‌
தேவதையை எதிர்நோக்கி வரவேற்கிறாள்‌.

அவ்‌ விழாவைப்‌ பார்த்துக்கொண்டே, மரியம்‌ தன்‌ மண்‌
வெட்டியைத்‌ தோளில்‌ சுமந்து மழையில்‌ நனைந்து, நீர்‌ ஒழுக
இருப்பிடத்திற்குத்‌ திரும்புவாள்‌. அப்படி வரும்‌ மரியத்தை
வரவேற்க மேரிக்குட்டியும்‌ ஜானியும்‌ ஓடிவருவார்கள்‌.

மரியம்‌ உடைமாற்றிய பின்‌ ஜானிக்குப்‌ பால்‌ கொடுத்தவாறு
அடுப்பருகே சென்று குளிர்‌ காய்ந்து கொண்டு உட்கார்ந்திருப்‌
பாள்‌. அப்போதும்‌ கூட அவள்‌ நினைவெல்லாம்‌ அந்த மலைச்சரிவு
களில்‌ தான்‌ இருக்கும்‌.

மாத்‌தன்‌ தன்னுடைய போலிச்‌ சமாதியில்‌ முக்கி முனகியவாறு
ஒரு மூலையில்‌ கோபத்துடன்‌ உட்கார்ந்திருப்பான்‌.

இரவில்‌ மழை தீவிரமாகும்போது, குடிசையினுள்ளே உள்ள
நிலைமையும்‌ சோதனையாக இருக்கும்‌. ஒவ்வொரு மூலையிலும்‌
மூங்கிலும்‌ மரக்கம்புகளையும்‌ நட்டு நிறுத்தி, அங்கங்கே பனை
யோலைகளால்‌ மறைத்து, குதிரைப்‌ புற்களாலும்‌ சிறு சிறு
குச்சிகளாலும்‌ மோட்டுவளையை மூடிய அந்தக்‌ குடிசைக்குக்‌
காட்டுக்காற்றையும்‌, மழையையும்‌ தாங்கக்கூடிய உறுதியில்லை.
உக்கிரமான மழைக்காற்று வீசும்போது, அந்தக்‌ குடிசை ஆட்டத்தி
னால்‌ விழத்தொடங்கும்‌. மழைத்தூரலால்‌ பாயும்‌ படுக்கையும்‌,
கொடியில்‌ தொங்கிக்கொண்டிருக்கும்‌ துணிகளும்‌ நனை ந்துவிடும்‌.
எல்லா இடங்களிலும்‌ ஒழுக்குதான்‌. மோட்டுவளையிலிருந்து
நேராக வடியும்‌ ஒழுக்கினால்‌ அடுப்பினுள்‌ தண்ணிர்‌ குளமாக
நிற்கும்‌. மரியம்‌ பனையோலையினாலும்‌, பாய்த்துண்டுகளி
னாலும்‌, மற்ற பொருள்களினாலும்‌ தனக்கு எட்டும்‌ அளவிலுள்ள
பழுதடைந்த பகுதிகளிலெல்லாம்‌ துருத்தி அடைப்பாள்‌.

பெரியதொரு தேக்கு இலையைத்‌ தலையின்மேல்‌ பிடித்துக்‌
கொண்டே ஜானியை மடியில்‌ மறைத்து, ஒரு பாட்டுபாடியவாறு
மேரிக்குட்டி ஒரு மூலையில்‌ ஓடுங்கிக்கொண்டு உட்கார்ந்‌
இருப்பாள்‌.

---
